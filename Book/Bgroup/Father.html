<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
        <link rel="stylesheet" href="/style.css">
        <link rel="stylesheet" href="https://cdnjs.cloudflare.com/ajax/libs/font-awesome/5.13.0/css/all.min.css">
        <link rel="stylesheet" href="https://stackpath.bootstrapcdn.com/bootstrap/4.5.0/css/bootstrap.min.css">
            <script src="https://code.jquery.com/jquery-3.5.1.slim.min.js"></script>
            <script src="https://cdn.jsdelivr.net/npm/popper.js@1.16.0/dist/umd/popper.min.js"></script>
            <script src="https://stackpath.bootstrapcdn.com/bootstrap/4.5.0/js/bootstrap.min.js"></script>
        <link rel="stylesheet" href="https://cdnjs.cloudflare.com/ajax/libs/animate.css/4.0.0/animate.min.css"/>
        
</head>
<body>
    <nav class="navbar navbar-expand-lg navbar-dark bg-dark ">
        <div class="container logo">
            <a class="logo" href="/index.html">Layer</a>
        <button class="navbar-toggler" type="button" data-toggle="collapse" data-target="#navbarNavAltMarkup" aria-controls="navbarNavAltMarkup" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse justify-content-end" id="navbarNavAltMarkup">
          <div class="navbar-nav">
            <a class="nav-links active" href="/index.html">Home <span class="sr-only">(current)</span></a>
            <a class="nav-links" href="/bible.html">Bible</a>
            <a class="nav-links" href="/prayer.html">Prayer</a>
            <a class="nav-links" href="/book.html">Book</a>
            <a class="nav-links" href="/contact.html">Contact</a>
            <a class="nav-links" href="/about.html">About</a>
          </div>
        </div>
        </div>
      </nav>
      <div class="fatherhood-main">
        <div class="container">
            <div class="row">
                <div class="col-md-8 align-self-center">
                    <div class="fath-main-title">
                        <h3>ဖခင်ဟူသည်</h3>
                    </div>
                </div>
                <div class="col-md-4 align-self-center">
                    <div class="fath-main-title">
                        <a  href="#list-item-1"><button>Read Now</button></a>
                        <a href="http://www.mediafire.com/file/301sdf7slcgqr1o/1hr.pdf/file" target="_blank"><button>Download</button></a>
                    </div>
                </div>
            </div>
        </div>
      </div>
      <div class="fatherhood-contant">
          <div class="container">
            <div class="row">
                <div class="col-4 libr">
                    <h3>ဖခင်ဟူသည်</h3>
                      <h5>မာတိကာ</h5>
                  <div class="list-group" id="list-tab" role="tablist">
                    <a class="list-group-item list-group-item-action active" id="list-home-list" data-toggle="list" href="#list-item-1" role="tab" aria-controls="home">နိဒါန်း</a>
                    <a class="list-group-item list-group-item-action" id="list-profile-list" data-toggle="list" href="#list-item-2" role="tab" aria-controls="profile">၁ ဘုရားသခင်၏ ဖခင်အရာဖြစ်ခြင်း</a>
                    <a class="list-group-item list-group-item-action" id="list-messages-list" data-toggle="list" href="#list-item-3" role="tab" aria-controls="messages">ထပ်တူထပ်မျှဖြစ်ခြင်း</a>
                    <a class="list-group-item list-group-item-action" id="list-settings-list" data-toggle="list" href="#list-item-4" role="tab" aria-controls="settings">မိမိကိုယ်ကို တန်ဖိုးထားခြင်း</a>
                    <a class="list-group-item list-group-item-action" id="list-settings-list" data-toggle="list" href="#list-item-5" role="tab" aria-controls="settings">ယုံကြည်စိတ်ချခြင်း</a>
                    <a class="list-group-item list-group-item-action " id="list-home-list" data-toggle="list" href="#list-item-6" role="tab" aria-controls="home">၂ ပုထုဇဉ်လူသား၏ဖခင်ဖြစ်ခြင်း</a>
                    <a class="list-group-item list-group-item-action" id="list-profile-list" data-toggle="list" href="#list-item-7" role="tab" aria-controls="profile">၃ ဖခင်သည် ယဇ်ပုရောဟိတ်</a>
                    <a class="list-group-item list-group-item-action" id="list-messages-list" data-toggle="list" href="#list-item-8" role="tab" aria-controls="messages">၄ ဖခင်သည် ပရောဖက်</a>
                    <a class="list-group-item list-group-item-action" id="list-settings-list" data-toggle="list" href="#list-item-9" role="tab" aria-controls="settings">၅ ဖခင်သည် ရှင်ဘုရင်</a>
                    <a class="list-group-item list-group-item-action" id="list-settings-list" data-toggle="list" href="#list-item-10" role="tab" aria-controls="settings">၆ ဖခင်ဝတ္တရားပျက်ကွက်သောအခါ</a>
                    <a class="list-group-item list-group-item-action " id="list-home-list" data-toggle="list" href="#list-item-11" role="tab" aria-controls="home">စာရေးသူ၏ အတ္ထုပ္ပတ္တိ</a>
                  </div>
                </div>
                <div class="col-8 fath-body">
                  <div class="tab-content" id="nav-tabContent">
                    <div class="tab-pane fade show active" id="list-item-1" role="tabpanel" aria-labelledby="list-home-list">
                        <h4>နိဒါန်း</h4>
                        <p>သမ္မာကျမ်း၌ဖော်ပြသော ကြီးမြတ်သည့်အရာများထဲက ဖခင်အရာသည်လည်း အပါအဝင်ဖြစ်သည်။ ဤအကြောင်းကို ခရစ်ယာန်အများစုက လျစ်လျူရှုထားကြသည်။
                            ဖခင်အရာဖြစ်ခြင်းသည် သမ္မာကျမ်းထဲတွင် လေ့လာရုံသာမဟုတ်ဘဲ ကျွန်ုပ်ကိုယ်တိုင်လည်းဖခင်တစ် ဦးအဖြစ် ကျွန်တော့် ပထမဇနီး လေးဒီယာနှင့် မွေးစားသားသမီးကိုးယောက် ပြုစုပျိုးထောင်ခဲ့ကြပါသည်။ ပထမဇနီး ကွယ်လွန်ပြီးနောက် ဒုတိယဇနီး ရုသနှင့် မူလစုစုပေါင်းမိသားစုထဲသို့ သုံးယောက်ထပ်ပေါင်းကြပါ သည်။ ထို့ကြောင့် စုပေါင်းလိုက်သည့်အခါ ကျွန်ုပ်သည် လူတစ်ကျိပ်နှစ်ယောက်တို့၏ ဖခင်အရိုက်အရာ၌ တည်ရှိနေပါသည်။ ယခုအခါ အရွယ်ရောက်လာကြပြီဖြစ်၍ အိမ်ထောင်အသီးသီးနှင့် ဖြစ်နေပါပြီ။
                        </p>
                    </div>
                    <div class="tab-pane fade" id="list-item-2" role="tabpanel" aria-labelledby="list-profile-list">
                        <h2>၁</h2><h4>ဘုရားသခင်၏ ဖခင်အရာဖြစ်ခြင်း</h4>
                        <p>ကျွန်ုပ်ဖော်ပြလိုသော အကြောင်းအရာမှာ လူသား၏ ဖခင်ဖြစ်ခြင်းမဟုတ်ဘဲ စကြဝဠာတစ်ခုလုံးကို ဖန်ဆင်းပြီး ပိုင်သအုပ်စိုးတော်မူသော ဘုရားသခင်၏ ဖခင်ဖြစ်ခြင်းအကြောင်းဖြစ်ပါသည်။
                            ဧဖက်၊ ၃:၁၄-၁၅ တွင် ရှင်ပေါလုက ပတ္ထနာပြုပုံမှာ -
                        
                        အ​ထက်​ဆို​ခဲ့​ပြီး​သော အ​ကြောင်း​ကြောင့်၊ ကောင်း​ကင်​ပေါ်၊ မြေ​ကြီး​ပေါ်​မှာ​ရှိ​သော တစ်​အိမ်​ထောင်​ လုံးတည်း​ဟူ​သော သား​တော်​အ​ပေါင်း​တို့၏အ​ချုပ်​အ​ခြာ​ဖြစ်​တော်​မူ​သော၊- ငါ​တို့ သ​ခင်​ယေ​ရှု​ခ​ရစ်၏ ခ​မည်း​တော်​ရှေ့​မှာ ငါ​သည် ဒူး​ထောက်၍ ဆု​တောင်း​လေ့​ရှိ၏။-
                        
                            ဤကျမ်းပိုဒ်တွင် “အိမ်ထောင်” ဟု ဘာသာပြန်ဆိုသော ဂရိဘာသာစကားမှာ “patna” ဖြစ်သည်။ သို့ဖြစ်၍ ထို “patna” မှာ ဂရိဘာသာစကား “အဖ” မှ တိုက်ရိုက်ဆင်းသက်လာခြင်းဖြစ်သည်။ ထိုစကားကို အတိကျဆုံးဘာသာပြန်လျှင် “ဖခင်ဖြစ်ခြင်း” ဟူ၍ အဓိပ္ပါယ်ရပါသည်။ ဤအရာနှင့်ပတ်သက်၍ ဂျေ၊ ဘီ၊ ဖိလစ် ကည်း “အဖ နှင့် တစ်အိမ်ထောင်လုံး” သို့မဟုတ် “ဖခင်ဖြစ်ရခြင်း၏ ဆက်စပ်မှုအဖြစ်မှန်” ကို အောက်ပါအတိုင်း ဘာသာပြန်ဆိုထားသည်။
                        
                        ဤမဟာအစီအမံ၏ ကြီးမြတ်တော်မူခြင်းကို စဉ်းစားဆင်ခြင်သောအခါ (လောကီ၊ လောကုတ္တရာ ဖခင်အဖြစ်ဟူသမျှ အမည်နာမကို ရရှိသော) ထိုခမည်းတော်ကြီး၏ရှေ့တော်တွင် ဒူးမထောက်ဘဲ မနေနိုင်ပါ...။
                        (JBP)
                            
                        ဤအရာသည် အထူးဂရုပြုသင့်သည်။ စကြဝဠာ၌ ဖခင်ဖြစ်ခြင်းဟူသမျှသည် ဘုရားသခင်၏ ဖခင် ဖြစ်ခြင်းတစ်ခုတည်းမှ အစပြုခဲ့သည်။ ဖခင်ဖြစ်ခြင်းသည် မြေကြီးပေါ်က စတင်ခြင်းမဟုတ်ဘဲ ကောင်းကင်ဘုံ မှ အစပြုလာခဲ့ခြင်းဖြစ်သည်။ ဘုရားသခင်နှင့် နိစ္စထာဝရဖြစ်တော်မူသည်။ ဘုရားသခင်၏ ဖခင်အရိုက်အရာ သည် အချိန်ကာလနှင့် အစမပြုပါ။ ဘုရားသခင်၏ ဖခင်ဖြစ်ခြင်းသည်။ နိစ္စဓူဝကာလ၌ အစပြုခဲ့သည်။
                        ဘုရားသခင်သည် သခင်ယေရှုခရစ်၏ ခမည်းတော်ဖြစ်တော်မူ၍ သမ္မာကျမ်း၌လည်း ဘုရားသခင် ခမည်းတော်ဖြစ်တော်မူကြောင်း အကြိမ်ကြိမ်ဖော်ပြထားသည်။ သူ၏ဝမ်းမြောက်ဖွယ်သတင်းတွင် ရှင်ယောဟန်က “အစအဦး၌ …....ထိုနှုတ်ကပတ်တော်သည် ဘုရားသခင်နှင့် အတူရှိ၏” ဟု ဆိုသည်။ ဤ အကြောင်းအရာသည် ဖန်ဆင်းခြင်းမပြုမီ အကြောင်းအရာဖြစ်သည်။ ထိုဘုရားသခင်၏ နှုတ်ကပတ်တော်၊ ထာဝရတည်ရှိတော်မူသော ဘုရားသခင်၏ သားတော်သည် ခမည်းတော်နှင့်အတူ ရှိတော်မူသည်။ ထိုသား တော်သည် ဘုရားသခင်၏ရင်ခွင်တွင်ရှိတော်မူသည်ဟု သမ္မာကျမ်းက ဖော်ပြထားသည်။ ဘုရားသခင်နှင့် သား တော်တို့၏ ရင်းရင်းနှီးနှီးဆက်ဆံခြင်းသည်။ ဖန်ဆင်းခြင်းအစမပြုမီကတည်းက တည်ရှိလေသည်။ ဤအရာ သည် ခရစ်တော်အကြောင်း ထူးခြားစွာ ဖော်ပြသည့်အပြင် ခရစ်ယာန်ဘာသာကို အခြားဘာသာတရားနှင့်မတူ ဘဲ ထူးခြားစေသည်။ ဘုရားသခင်သည် ထာဝရအဖဖြစ်တော်မူသည်။
                        ယေရှုသည် ဤမြေကြီးပေါ်သို့ ကြွလာတော်မူစဉ်က ကိုယ်တော်၏အချုပ်အခြာအကြံအစည်တော် သည်။ ခမည်းတော်ထံသို့ ပြန်လာလိုသူများကို ခေါ်ဆောင်ရန်ဖြစ်သည်။ ဤအကြောင်းကို ကျမ်းပိုဒ်အမြောက် အမြားတွင် ဖော်ပြထားသည်။ ၁ပေ၊ ၃:၁၈ တွင်-
                        
                        ခရစ်တော်သည် ကိုယ်ခန္ဓာအားဖြင့် အသေသတ်ခြင်းကိုခံ၍၊ ဝိညာဉ်တော်အားဖြင့် အသက်ရှိခြင်းသို့ ရောက်တော်မူသည်ဖြစ်၍၊ ငါတို့ကို ဘုရားသခင်အထံတော်သို့ ပို့ဆောင်ခြင်းငှါ ဖြောင့်မတ်သောသူ သည် မဖြောင့်မတ်သောသူတို့အတွက် ဒုစရိုက်အပြစ်များကြောင့် တခါခံတော်မူ၏။
                        
                        မည်သည့်အကြောင်းကြောင့် ယေရှုအသေခံတော်မူသနည်း။ ကိုယ်တော်သည် ကျွန်ုပ်တို့ကို ဘုရား သခင့်အထံတော်သို့ ပို့ဆောင်နိုင်ရန် ဖြစ်သည်။ ယေရှုသည် အသေခံတော်မူခြင်းအားဖြင့် အဆုံးသတ်သည် မဟုတ်ဘဲ ကိုယ်တော်သည် လမ်းခရီးဖြစ်တော်မူသည်။ ယော၊ ၁၄:၆ တွင်
                        
                        ငါသည် လမ်းခရီးဖြစ်၏၊ သမ္မာတရားလည်းဖြစ်၏။ အသက်လည်းဖြစ်၏။ ငါ့ကိုအမှီမပြုလျှင် အဘယ်သူမျှ ခမည်းတော်ထံသို့ မရောက်ရဟု ယေရှုမိန့်တော်မူ၏။
                        
                        ယေရှုသည် လမ်းခရီးဖြစ်တော်မူပြီး ခမည်းတော်သည် ခရီးပန်းတိုင်ဖြစ်တော်မူသည်။ ခရစ်ယာန်ယုံ ကြည်ခြင်းတွင် ဘုရားသခင်၏အကြံအစည်တော်ကို လျစ်လျူရှုမိကြသလားဟု ကြိမ်ဖန်များစွာ စဉ်းစားမိပါ သည်။ သခင်ယေရှုခရစ်ကို ကယ်တင်ရှင်၊ ကိုယ်စားဆုတောင်းပေးသူ၊ စေ့စပ်ဖျန်ဖြေပေးသူ စသည်ဖြင့် များစွာ ပြောဆိုကြပါသည်။ သို့သော် ဘုရားသခင်၏ အကြံအစည်တော်သည် သားတော်ထံသို့လာရန် မဟုတ်ဘဲ သား တော်အားဖြင့် ဘုရားသခင်အထံတော်သို့ လာကြရန် ဖြစ်သည်။
                        ယော၊၁၇ တွင် ယေရှု၏ဆုတောင်းပတ္ထနာပြုရာ၌ “အဖ” နှင့် အစပြုပြီး ပတ္ထနာတစ်လျှောက်လုံးတွင် “အဖ” ခြောက်ကြိမ်ရှိပါသည်။ ဘုရားသခင်၏နာမတော်ကို တပည့်တော်များအား ဖော်ထုတ်သည့်အကြောင်း ကို ယေရှုမိန့်တော်မူလေသည်။
                        
                        “ဤလောကထဲမှယူ၍ အကျွန်ုပ်၌ အပ်ပေးတော်မူသော သူတို့အား အကျွန်ုပ်သည် ကိုယ်တော်၏ နာမကို ပြပါပြီ။” (ပိုဒ်ငယ်၊၆)
                        
                        မရှေးမနှောင်းမှာပင် ကိုယ်တော်မိန့်တော်မူသည်မှာ -
                        “သန့်ရှင်းတော်မူသောအဘ၊ ကိုယ်တော်နှင့် အကျွန်ုပ်သည် တလုံးတဝတည်းဖြစ်သကဲ့သို့ အကျွန်ုပ် အားပေးတော်မူသော ဤသူတို့သည် ဖြစ်ရပါမည်အကြောင်း၊ သူတို့ကို ကိုယ်တော်၏နာမ၌ တည် စေတော်မူပါ.” (ပိုဒ်ငယ်၊၁၁)။
                        
                        ကိုယ်တော်၏ ဆုတောင်းပတ္ထနာအဆုံးတွင်
                        “ကိုယ်တော်သည် အကျွန်ုပ်ကိုချစ်တော်မူသော မေတ္တာသည် သူတို့၌ရှိစေခြင်းငှါ၎င်း၊ အကျွန်ုပ်သည် သူတို့၌ ရှိစေခြင်းငှါ၎င်း၊ကိုယ်တော်၏နာမကို အကျွန်ုပ်သည် သူတို့အား ပြညွှန်ပါပြီဖြစ်၍ အစဉ်ပြ ညွှန်ပါမည်ဟုမိန့်မြွတ်တော်မူ၏” (ပိုဒ်ငယ်၊၂၆)။
                        
                        ယေရှုသည် တပည့်တော်များထံသို့ ကြွလာ၍ အထူးညွှန်ပြတော်မူသည့်နာမတော်မှာ ယေဟောဝါ၏ သန့်ရှင်းသောနာမတော်မဟုတ်ပါ။ ယုဒလူမျိုးတို့သည် ထိုနာမကို သိရှိခဲ့ကြသည်မှာ နှစ်ပေါင်းရာစုဆယ့်ငါးစု ကြာခဲ့ပါပြီ။ ယေရှုသည် တပည့်တော်များအား အထူးသိစေလိုသော နာမတော်မှာ “ခမည်းတော်” ဖြစ်သည်။ ခမည်းတော်မှာ ဘုရားသခင်၏အချက်အချာ အခေါ်အဝေါ်ဖြစ်တော်မူသည်။ ဘုရားသခင်၏ဇာတိပကတိကို “ခမည်းတော်”ဟု အဓိပ္ပါယ်ဖွင့်ဆိုခြင်းမှာ သင့်လျော်ပေသည်။
                        ထို့ကြောင့် ဓမ္မသစ်ကျမ်း၌ ဖွင့်ပြခြင်း အချုပ်အခြာမှာ ဘုရားသခင်ကို ခမည်းတော်အဖြစ် ဖော်ပြ တော်မူခြင်းဖြစ်သည်။ ပြီးလျှင်၊ ဓမ္မသစ်ကျမ်း၏ အချုပ်အခြာအကြံအစည်နှင့် ယေရှုကြွလာသည့်အကြောင်း ရင်းမှာ ကျွန်ုပ်တို့ကို ဘုရားသခင် အထံတော်သို့ ပို့ဆောင်ရန်ဖြစ်သည်။ ဤဘုရားသခင်၏ ဖွင့်ပြခြင်းကို အထမမြောက်စေခဲ့သော် ကယ်တင်တော်မူခြင်း အကြံအစည်၏ အဆုံးသတ် လုပ်ဆောင်ရမည့်အလုပ်ကို အထမမြောက်စေရာရောက်ပါသည်။
                        ဤဖွင့်ပြတော်မူခြင်းဖြစ်သော ဘုရားသခင်ကို ခမည်းတော်အဖြစ် တိုက်ရိုက်ဆက်ဆံသည့်အခါ ကျွန်ုပ်တို့၏ အတွင်းစိတ် လွတ်ဟာမှုကို ဖြည့်ဆည်းပေးပါသည်။ ထိုဖြည့်ဆည်းပေးမှုမှာ ထပ်တူထပ်မျှဖြစ် ခြင်း၊ မိမိကိုယ်ကို တန်ဖိုးထားခြင်းနှင့် အသက်တာအတွက် ယုံကြည်စိတ်ချခြင်းတို့ဖြစ်သည်။
                        </p>
                    </div>
                    <div class="tab-pane fade" id="list-item-3" role="tabpanel" aria-labelledby="list-messages-list">
                        <h5>ထပ်တူထပ်မျှဖြစ်ခြင်း</h5>
                        <p>
                            ထပ်တူထပ်မျှဖြစ်ခြင်းသည် ယခုခေတ်တွင် ပြဿနာတစ်ရပ်ဖြစ်သည်။ ဤလိုအပ်ချက်ကို ဖြည့် ဆည်းသော အကြောင်းအရာတစ်ခုမှာ “အရင်းအမြစ်များ”ဟု ခေါ်တွင်သော စာအုပ်တစ်အုပ်နှင့် ၎င်းစာအုပ်ထဲ က အကြောင်းအရာတို့ကို ရုပ်မြင်သံကြားအစီအစဉ်တွင် ပြသ၍ စိတ်ဝင်စားဖွယ်ဝေဖန်သုံးသပ်ခြင်းဖြစ်လေ သည်။ ဤဝတ္ထု၏အနှစ်သာရမှာ လူတစ်ယောက်က သူသည် ဘယ်ကလာသလဲ သို့မဟုတ် မည်သည့်အရင်း အမြစ်ကလာသလဲဟု ရှာဖွေသောအကြောင်းဖြစ်သည်။ ယောကျ်ားမိန်းမတို့သည် ဘယ်ကလာသလဲ။ သူတို့ နောက်ကြောင်းမှာ ဘယ်သူရှိသလဲ။ ဘယ်လိုအစပြုလာသလဲ။ သူတို့တတွေဘယ်သူများဖြစ်သလဲဟု လူတို့သိ ချင်ကြသည်။ သူတို့၏ မိဘဘယ်သူလဲဟု မသိမချင်း “ငါဘယ်သူလဲ”ဟူ သော မေးခွန်းကို မည်သူမျှ ဖြေနိုင် မည်မဟုတ်ကြောင်း သမ္မာကျမ်းနှင့် စိတ်ပညာတို့က သဘောတူကြသည်။ 
                            ယခုခေတ်တွင် မိဘများနှင့် သားသမီးများအကြား ဆက်ဆံရေး ကွဲလွဲသော ပြဿနာရှိသည်။ ထိုပြဿနာအတွက် ခရစ်ယာန်ဘာသာ၏အဖြေမှာ သားတော်ယေရှုခရစ်အားဖြင့် ခမည်းတော်ဘုရားသခင်နှင့် ယောကျ်ားမိန်းမတို့သည် တစ်ဦးချင်း အချိန်ယူပြီး တိုက်ရိုက်ဆက်ဆံဖို့ဖြစ်သည်။ ဘုရားသခင်ကို ခမည်းတော် အဖြစ်မှန်ကန်စွာ သိရှိနေကြသောသူတို့သည် ထပ်တူထပ်မျှ ပြဿနာမရှိကြတော့ပါ။ သူတို့သည် ဘုရားသခင် ၏ သားသမီးများဖြစ်ကြောင်းကို သိရှိကြသည်။ သူတို့၏ ခမည်းတော်သည် စကြဝဠာကို ဖန်ဆင်းတော်မူခဲ့ သည်။ သူတို့ကို ချစ်တော်မူ၍၊ သူတို့၏ ခမည်းတော်သည် ဂရုစိုက်တော်မူသည်။
                        </p>
                    </div>
                    <div class="tab-pane fade" id="list-item-4" role="tabpanel" aria-labelledby="list-settings-list">
                        <h5>မိမိကိုယ်ကို တန်ဖိုးထားခြင်း</h5>
                        <p>
                            မိမိကိုယ်ကို တန်ဖိုးထားခြင်းသည် ကျွန်ုပ်တို့ လိုအပ်မှုကို ခမည်းတော်ဘုရား ဖြည့်ဆည်းပေးသော ဒုတိယအချက်ဖြစ်သည်။ ကျွန်ုပ်အမှုတော်ဆောင်ရာတွင် မိမိကိုယ်ကို တန်ဖိုးမထားသူများနှင့် ရင်ဆိုင်ခဲ့ ရသည်မှာ မရေတွက်နိုင်ပါ။ ထိုသူ၏ အကြီးမားဆုံးသော ပြဿနာမှာ မိမိတို့ ကိုယ်ကို မကျေနပ်နိုင်ခြင်းပင် ဖြစ်သည်။ မိမိကိုယ်ကို အထင်သေးကြသည်။ ဝိညာဉ်ရေး၊ ကိုယ်စိတ်ကျန်းမာရေးတို့တွင် သောကရောက်နေ ကြသည်။ ၁ယော၊ ၃:၁ တွင် ဤကဲ့သို့ဖော်ပြထားပါသည်။
                        
                        ဘုရားသခင်၏သားတော်ဟု ခေါ်ဝေါ်ခြင်းအခွင့်ကို ငါတို့သည် ရမည့်အကြောင်း၊ ဘုရားသခင်သည် ငါတို့ကို အဘယ်မျှလောက်ချစ်တော်မူသည်ကို ကြည့်ရှုဆင်ခြင်ကြလော့။
                        
                            ကျွန်ုပ်တို့သည် ဘုရားသခင်၏ သားသမီးဖြစ်ကြောင်းကို စွဲမှတ်ကြနှင့်တစ်ပြိုင်နက်၊ ဘုရားသခင် သည် ကျွန်ုပ်တို့ကို ရင်းနှီးစွာ ချစ်တော်မူသည်ဟု သိရှိကြသည်နှင့် တစ်ပြိုင်နက်၊ ကိုယ်တော်သည် ကျွန်ုပ်တို့ ကို စိတ်ဝင်စားတော်မူသည်ဟု သိရှိကြသည်နှင့်တစ်ပြိုင်နက်၊ ကိုယ်တော်သည် ကျွန်ုပ်တို့အတွက် မည်သည့် အခါမှ အလုပ်များလွန်းသည်ဟူ၍မရှိဘဲ ကျွန်ုပ်တို့နှင့် တစ်ဦးချင်း တိုက်ရိုက်ဆက်ဆံတော်မူသည်ဟူသော အသိသည် မိမိတို့ကိုယ်ကို တန်ဖိုးထားစေသည်။ လူများ၏ အသက်ရှင်သန်ကြရာတွင် ဤအဖြစ်ကို ကျွန်ုပ် အဖန်တလဲလဲ မြင်ခဲ့ရပါသည်။
                            တစ်ခါတုန်းက အစည်းအဝေးတစ်ခုတွင် အမျိုးသမီးတစ်ဦးနှင့် စကားပြောမိကြပါသည်။ သူမနှင့် ကျွန်တော်သည် အရပ်မျက်နှာ တစ်ဘက်စီသို့ သုတ်ခြေတင်နေကြတုန်း သူမက တုံ့ဆိုင်း၍ “ဆရာကြီး၊ ဆရာကြီးနှင့် စကားပြောခွင့်ရဖို့ ဘုရားသခင်အလိုတော်ရှိရင် ဆုံဆည်းကြပါစေလို့ ကျွန်မဆုတောင်းနေပါ တယ်”ဟု ပြောဆိုလေသည်။
                            “ကောင်းပါပြီခင်ဗျား၊ ဆုံကြပါပြီ။ ဒါပေမဲ့ စကားပြောဖို့နှစ်မိနစ်လောက်ပဲ အချိန်ပေးနိုင်မယ်။ အလုပ် များလွန်းလို့ပါ။” သူမ၏ပြဿနာကို စတင်ပြောပြလေသည်။  သို့သော် တအောင့်လောက်ကြာသောအခါ ကျွန်တော်သည် သူ့စကားကိုဖြတ်၍ “ဝမ်းနည်းပါတယ်။ တစ်မိနစ်ပဲ ကျန်တော့တယ် …. သင့်ပြဿနာကို ငါသိပြီလို့ထင်ပါတယ်။ ငါဆုတောင်းပေးမယ်၊ လိုက်ဆိုမလား”ဟု ကျွန်တော်ပြောဆိုပြီးနောက်၊ ဘုရားသခင် သည် သူမ၏ခမည်းတော်ဖြစ်သည့်အတွက်၊ သူမသည် ကိုယ်တော်၏သမီးဖြစ်သည့်အတွက်၊ ကိုယ်တော်သည် သူမကို ချစ်တော်မူသည့်အတွက်၊ ကိုယ်တော်သည် သူမကို ဂရုစိုက်တော်မူသည့်အတွက်၊ သူမသည် စကြဝဠာ တစ်ခုလုံး၌ အမွန်မြတ်ဆုံးသောမိသားစုတွင် ပါဝင်သည့်အတွက် ကျေးဇူးတော်ချီးမွမ်းပါကြောင်း သူမကို လိုက်ဆိုစေပြီးသည့်နောက် ခရီးဆက်သွားခဲ့ပါသည်။
                            တစ်လခန့်ကြာသောအခါ သူမထံမှ စာတစ်စောင်ရောက်လာသည်။ စာထဲတွင် “ဆရာကြီးနှင့် ခဏ တာ မတ်တပ်ရပ်ရင်း အတူဆုတောင်းခဲ့ကြပြီးနောက် အသက်တာအပေါ် ကျွန်မစိတ်သဘောထားကို လုံးဝ ပြောင်းလဲခဲ့လို့ ကျွန်မ၏ ပကတိအခြေအနေတွင် တန်ဖိုးအမှန်ရှိသည့်အကြောင်းကို ပထမဆုံးသိလာရပြီဆို တာ ဆရာကြီးကို သက်သေခံခြင်းဖြစ်ပါတယ်ရှင့်”ဟု ပါရှိလေသည်။
                        </p>
                    </div>
                    <div class="tab-pane fade" id="list-item-5" role="tabpanel" aria-labelledby="list-settings-list">
                        <h5>ယုံကြည်စိတ်ချခြင်း</h5>
                        <p>
                            ခမည်းတော်၏ ဖွင့်ပြတော်မူခြင်းအားဖြင့် ဘုရားသခင်၏ တတိယပြင်ဆင်ပေးခြင်းမှာ ယုံကြည်စိတ် ချခြင်းဖြစ်သည်။ စကြဝဠာ၏နောက်ကြောင်းတွင် သိပ္ပံစွမ်းအား အရှိန်တချို့မျှသာ ရှိနေသည်မဟုတ်ဘဲ ကျွန်ုပ်တို့ကို ချစ်တော်မူသော ခမည်းတော်တစ်ပါး ရှိတော်မူသည်။
                            ကျွန်ုပ်၏ မိတ်ဆွေတစ်ဦးသည် တစ်ခါတုန်းက အထီးကျန်ဘဝခံစားနေသဖြင့် ညသန်းခေါင်တွင် လူသူမရှိ မြို့တစ်မြို့၏ လမ်းမကြီးပေါ်၌ ဝမ်းနည်းပက်လက် လျှောက်သွားလေသည်။ ဤအခြေအနေတွင် အသက်ရှင်ဖို့ ထွက်ပေါက်ကော ရှိပါ့မလားဟု သူသည် အသေအချာမသိရှိခဲ့ပါ။ လမ်းထောင့်တစ်နေရာတွင် မတ်တပ်ရပ်လျက် “အဖ... အဖ...အဖ...အဖ” ဟုသာ ထပ်တလဲလဲဆိုမိလေသည်။ ဤတွင် သူ့အသက်တာ အတွက် ယုံကြည်စိတ်ချမှုဖြစ်လာသည်။ ဤတွင် သူ့အသက်တာအတွက် ယုံကြည်စိတ်ချမှုဖြစ်လာသည်။ သူ၏ဘဝသည် အေးစက်၍ မရေမရာဖြစ်သည့်တိုင်အောင် စကြဝဠာတွင် ကိုယ်တော်၏ သားသမီးများအဖြစ် ဘုရားသခင်ဖန်ဆင်းတော်မူသောသူထဲက သူသည် တစ်ဦးအပါအဝင်ဖြစ်သည်ဟု သိရှိလေသည်။
                        </p>
                    </div>
                    <div class="tab-pane fade" id="list-item-6" role="tabpanel" aria-labelledby="list-settings-list">
                        <h2>၂</h2><h4>ပုထုဇဉ်လူသား၏ဖခင်ဖြစ်ခြင်း</h4>
                        <p>ဘုရားသခင်၏ နိစ္စထာဝရအမှတ်လက္ခဏာနှင့် ဇာတိပကတိသည် ဖခင်၏ အရိုက်အရာဖြစ်သည့် သကာလ၊ ဖခင်တိုင်းသည် ဤသဘောထားအရ ဘုရားသခင်ကို ကိုယ်စားပြုသူများဖြစ်ကြသည်။ ဤသဘော အရ မွန်မြတ်သောဖခင်တစ်ဦးသည် ဘုရားသခင်နှင့်အတူ ဆုံးသောသူဖြစ်သည်။ ဘုရားသခင်နှင့်အတူဆုံးဖြစ် ရန်မှာ ယောကျ်ားတစ်ယောက်၏ အမြင့်ဆုံးသောအောင်မြင်မှုဖြစ်သည်။
                            ကျွန်ုပ်သည် စည်းဝေးတစ်ခုပြီးတစ်ခု၊ ညီလာခံ တစ်ခုပြီးတစ်ခုသို့ မအားမလပ် ခရီးဆက်၍၊ ကြီးမား သာ လူထုပရိသတ်အား ဟောပြောကာ လူများသောင်းသောင်းဖျဖျ တုံ့ပြန်ကြသည့်အချိန်အခါများကို သတိရ နေပါသည်။ သို့သော် တစ်နေ့၌ လူတစ်ယောက်၏ ဤမည်သောစကားကို ကြားမိခဲ့ပါသည်။ “ပညာကျော်ဆို တာဟာ လက်ဆွဲအိတ်တစ်လုံးကိုင်ပြီး အိုးနှင့် အိမ်နှင့်ကင်းကွာနေတဲ့လူပါပဲ။” ဤစကားက ကျွန်ုပ်၏ အသည်းနှလုံးကို မြားနှင့်ထိုးသည့်အလား ခံစားခဲ့ရသည်။ ကိုယ့်ဟာကိုယ်တွေးကြည့်သည်။ “ငါ့အကြောင်းကို ပြောနေတာအစစ်ပဲ။ လက်ဆွဲအိတ်တစ်လုံးနှင့် အိုးပစ်အိမ်ပစ် ငါပါပဲ။ လူတိုင်းက ငါ့ကို ပညာကျော်ဝိဇ္ဇာတစ်ဦး အဖြစ် သဘောထားတယ်။ တကယ့်တကယ်မှာ ငါ့အိမ်ထောင်စု ဘယ်လိုဖြစ်နေပါလိမ့်။”
                            ဘုရားသခင်သည် ကျွန်ုပ်ကို တကယ့်အသစ်အဆန်း နည်းလမ်းတစ်ခုဖြင့် စိန်ခေါ်ခဲ့လေသည်။ ကျွန်ုပ် သည် အခြားသော အစွမ်းအစမပြမီ ရှေးဦးစွာ လင်ယောကျ်ားတစ်ဦးနှင့် ဖခင်တစ်ဦးအနေဖြင့် အောင်မြင်ဖို့လို အပ်သည်။ အခြားသောအစွမ်းအစတွင် အောင်မြင်သော်လည်း ဖခင်တစ်ဦးအနေဖြင့် အောင်မြင်မှုမရှိလျှင်၊ ဘုရားသခင်၏အမြင်တွင် ဆုံးရှုံးရာရောက်လေသည်။
                            ယခုခေတ် လူမှုရေးရေစီးကြောင်းတွင် မျောနေကြသော ယောကျ်ားအမြောက်အမြားသည် ဤအတိုင်းဖြစ်နေကြသည်။ ထိုသူတို့သည် အစွမ်းအစများစွာရှိ၍ အောင်မြင်မှုရလဒ်များ ဆင့်ကဲ့ဆင့်ကဲဆွတ် ခူးရရှိကြသည်။ ဘဏ်ဥက္ကဌအနေဖြင့်၊ စာရေးဆရာအနေဖြင့်၊ ရုပ်ရှင်သရုပ်ဆောင်အနေဖြင့်၊ ခရစ်ယာန်အမှု တော်ဆောင်တစ်ဦးအနေဖြင့်ပင် အောင်မြင်မှုရရှိကြသော်လည်း မိမိတို့အိမ်ထောင်တွင် မအောင်မြင်ကြပါ။ သို့ဖြစ်၍၊ ကျွန်ုပ်အကြံပြုလိုသည်မှာ မိမိ၏အိမ်ထောင်တွင် သင်သည် ဖခင်အဖြစ် မအောင်မြင်လျှင် ထိုဆုံးရှုံး မှုအတွက် အခြားသော အောင်မြင်မှုက အစားထိုးနိုင်မည်မဟုတ်ပါ။ 
                            ၁ကော၊ ၁၁:၃ တွင် ရှင်ပေါလုက ဘုရားသခင်နှင့် အိမ်ထောင်အကြား ဆက်စပ်မှုအကြောင်းကို ဤကဲ့သို့ရေးသားထားသည်။
                        
                            ယောကျ်ား၏ခေါင်းကား ခရစ်တော်ဖြစ်သည်ကို၎င်း၊ မိန်းမ၏ခေါင်းကား ယောကျ်ားဖြစ်သည်ကို၎င်း၊ ခရစ်တော် ၏ခေါင်းကား ဘုရားသခင်ဖြစ်တော်မူသည်ကို၎င်း သင်တို့သိမှတ်စေခြင်းငှါ ငါအလိုရှိ၏။
                        
                            ထို့ကြောင့် ခရစ်တော်သည် ယောကျ်ား၏ဦးခေါင်းဖြစ်၍ ယောကျ်ားသည် တဖန် သူ၏မိန်းမနှင့် သူ့ အိမ်ထောင်စု၏ ဦးခေါင်းဖြစ်သည်။ ဤသဘောထားအတိုင်း၊ တစ်နည်းအားဖြင့် (လင်ယောကျ်ားနှင့် အဘဖြစ် သော) ယောကျ်ားသည် သူ၏အိမ်ထောင်စု၌ ခရစ်တော်ကို ကိုယ်စားပြုသည်။ ခရစ်တော်သည် သူ့ကို ဆက်ဆံ သည့်အတိုင်း၊ သူ၏အိမ်ထောင်စုကိုအလားတူ ဆက်ဆံဖို့ရှိသည်။
                            သခင်ယေရှုခရစ်နှင့် ထာဝစဉ် ပေါင်းဖက်ထားသော အဓိကအမှုတော်သုံးပါးရှိသည်။ ၎င်းတို့မှာ ယဇ် ပုရောဟိတ်အမှုတော်၊ ပရောဖက်အမှုတော်နှင့် ရှင်ဘုရင်အမှုတော်တို့ဖြစ်သည်။ ဤအမှုတော်တစ်ပါးစီတွင် မည်သည့်အရာပါဝင်သည်ကို အကျဉ်းချုံးရှင်းပြပါရစေ။ 
                        
                        ယဇ်ပုရောဟိတ်တစ်ပါးအနေနှင့်ဖခင်သည် သူ၏အိမ်ထောင်စု၌ ဘုရားသခင်ကို ကိုယ်စားပြု သည်။ ပရောဖက် တစ်ပါးအနေနှင့် သူသည် သူ့အိမ်ထောင်စုအား ဘုရားသခင်ကို ကိုယ်စားပြု သည်။ ရှင်ဘုရင်တစ်ပါးအနေနှင့် သူသည် သူ၏အိမ်ထောင်စုကို ဘုရားသခင်ကိုယ်စား အုပ်စိုးသည်။
                        </p>
                    </div>
                    <div class="tab-pane fade" id="list-item-7" role="tabpanel" aria-labelledby="list-settings-list">
                        <h2>၃</h2><h4>ဖခင်သည် ယဇ်ပုရောဟိတ်</h4>
                        <p>ဖခင်သည် သူ၏အိမ်ထောင်စုတွင် ယဇ်ပုရောဟိတ်ဖြစ်သည်။ မိမိအိမ်ထောင်စုအတွက်သော်လည်း ကောင်း၊ သူတစ်ပါးအတွက်သော်လည်းကောင်း ဆုတောင်းရာတွင် ဘုရားသခင်အား သူ၏အိမ်ထောင်စုကို ကိုယ်စားပြုသည်။ ဖခင်တစ်ဦး၏ အောင်မြင်မှုသည် ကိုယ်စားဆုတောင်းပေးသူတစ်ဦးနှင့်လည်းကောင်း၊ ယဇ်ပုရောဟိတ်တစ်ဦးအနေနှင့်လည်းကောင်း ဆက်စပ်နေသည်။ သို့သော် သူ၏အိမ်ထောင်စုအတွက် ကိုယ် စားဆုတောင်းပေးခြင်းအမှုကို လက်တွေ့လုပ်ဆောင်ဖို့ နားမလည်လျှင်၊ ဆက်စပ်၍ သူ၏အိမ်ထောင်စု၌ ပရောဖက်ပြုရန်လည်းကောင်း၊ ရှင်ဘုရင်ပြုရန်လည်းကောင်း အလွန်အခက်ကြုံလိမ့်မည်။
                            ကိုယ်စားပြုဆုတောင်းပေးခြင်းအမှုတော်ကို ကျင့်ဆောင်သော ဖခင်များ၏ လှပတင့်တယ်သည့် စံနမူ နာတချို့ ကျမ်းစာထဲတွင် ရှိပါသည်။ ယောဘသည် ဘုရားသခင်၏ရှေ့တော်တွင် ပြည့်စုံ၍ ဖြောင့်မတ်သောသူ ဖြစ်သည်ဟု ယောဘဝတ္ထုအစပိုင်းတွင် ဖတ်ရှုရသည်။ သူ့တွင် သားခုနစ်ယောက်၊ သမီးသုံးယောက်ရှိရာ၊ ရက်သတ္တပတ်တစ်ရက်လျှင် သားတစ်ယောက်၏အိမ်တွင် ပျော်ပွဲစားသောက်ကြကာ မိတ်သဟာယဖွဲ့ကြ သည်။ ရက်သတ္တပတ်ကုန်ဆုံးသောအခါ ယောဘသည် အိမ်ရာမှ စောစောထ၍ သူ၏သားအားလုံးကိုယ်စား ယဇ်ပူဇော်လေ့ရှိသည်။
                            ဓမ္မဟောင်းကျမ်း၌ စကားအသုံအနှုန်းအရ၊ ယောဘ၏ယဇ်ပူဇော်ခြင်းသည် ပဋိညာဉ်သစ်အရ ယေရှု ခရစ်တော်၌ မိမိတို့သားသမီးများကိုယ်စား ဆုတောင်းပေးခြင်းအမှုနှင့် တထေရာတည်းဖြစ်သည်။ ဖခင်တိုင်း သည် သူ၏သားသမီးများအတွက် ကိုယ်စားပြုဆုတောင်းပေးသူအဖြစ် ခန့်အပ်ခြင်းခံရသည်။
                            တစ်ဖန် ဣသရေလလူမျိုး၏ ရာဇဝင်ကို ဆက်လက်လေ့လာကြပါစို့။ ဣသရေလလူမျိုးသည် အဲဂုတ္တု ပြည်တွင် ကျွန်ခံ၍ နှိပ်စက်ညှဉ်းပန်းခြင်းခံနေကြသောကာလတွင် ပသခါသိုးသငယ်ကို ယဇ်ပူဇော်ခြင်းအား ဖြင့် သူတို့ကို ကယ်နုတ်ဖို့ ဘုရားသခင်ပြင်ဆင်တော်မူသည်။ ဣသရေလနှင့် အဲဂုတ္တုလူမျိုး ခွဲခြားရသော အကြောင်းအရာမှာ ပသခါပွဲဖြစ်သည်။ ထိုပွဲသည် ဣသရေလအိမ်ထောင်စုတိုင်းကို ကယ်နုတ်ရန် ပြင်ဆင် တော်မူခြင်းဖြစ်သည်။ ဖျက်ဆီးရန်လာသော ကောင်းကင်တမန်သည် အဲဂုတ္တုအိမ်ထောင်စုတိုင်း၏ နေအိမ်သို့ လာ၍ သားဦးကို ကွပ်မျက်လေသည်။ သို့သော် ပသခါသိုးသငယ်၏သွေးကြောင့်၊ ဖျက်ဆီးရန်လာသော ကောင်းကင်တမန်သည် မည်သည့် ဣသရေလအိမ်ထောင်စုထံမျှ သွားခွင့်၊ ဖျက်ဆီးခွင့်မရရှိခဲ့ပါ။ ထိုသွေးကို မည်ကဲ့သို့အသုံးချသနည်း။ မည်သူက အသုံးချသနည်း။ ထွက်၊ ၁၂:၃ ကို ဖတ်ကြည့်ကြပါစို့။
                        
                        သင်တို့သည် ဣသရေလအမျိုး ပရိသတ်အပေါင်းတို့ကို မှာထားရသောစကားဟူမူကား ဤလ ဆယ်ရက်နေ့၌ သင်တို့ရှိသမျှသည် မိမိအိမ်ထောင်အသီးအသီးအတိုင်း တအိမ်ထောင်လျှင် သိုးသ ငယ်တကောင်စီယူရမည်။ ….
                        
                            ထိုသိုးသငယ်ကို ရွေးယူဖို့ မည်သူ့မှာ တာဝန်ရှိသနည်း။ အိမ်ထောင်စု၏ဖခင်တွင် တာဝန်ရှိသည်။ ထို သိုးသငယ်ကို သတ်ဖြတ်ဖို့ ဖခင်၏တာဝန်ဖြစ်သည်။ အိမ်တံခါးထုပ်နှင့် အိမ်တံခါးတိုင်နှစ်ဘက်၌ ထိုသိုးသငယ် ၏ သွေးကို သုတ်လိမ်းဖို့ ဖခင်တွင် တာဝန်ရှိသည်။ တနည်းအားဖြင့် ဖခင်သည် သူ၏အိမ်ထောင်စုကိုယ်စား ဘုရားသခင် ခွဲခန့်တော်မူသော ယဇ်ပုရောဟိတ်အရာရှိလေသည်. အိမ်ထောင်စုအသီးသီးတွင် ဘုရားသခင်၏ ကယ်တင်ခြင်းပြင်ဆင်မှုကို အထမြောက်စေရန် ဖခင်၌ တာဝန်ရှိလေသည်။ သမ္မာကျမ်း ဖော်ပြချက်အရ ဖခင်၏အလုပ်ကို အခြားသူက လုပ်ပိုင်ခွင့်မရှိဟု ကျွန်ုပ်သဘောပေါက်သည်။ သူသည် ယဇ်ပုရောဟိတ်၏ တာဝန်ဝတ္တရားကို ဖြစ်မြောက်စေ၍ သိုးသငယ်သွေးကို ဖျန်းလျှင်၊ သူ၏မိသားစုလုံခြုံမည်။ ဖခင်၏ တာဝန် ဝတ္တရားပျက်ကွက်လျှင်မူကား၊ မည်သူကမျှ သူ့နေရာကိုယူ၍ သူ၏မိသားစုကို ကယ်ဆယ်နိုင်မည်မဟုတ်ပါ။
                            ဖခင်၏ တာဝန်ဝတ္တရားသည် ယနေ့တိုင်တည်ဆဲဖြစ်သောကြောင့် ဘုရားသခင်သည် ထိုဗျာဒိတ်တော် ကို ကျွန်ုပ်တို့အား ဖွင့်ပြတော်မူသည်ဟု ကျွန်ုပ်ယုံကြည်သည်။ ဝိညာဉ်ရေးနယ်ပယ်တွင် ဖခင်တစ်ဦးသည် မိမိ အမျိုးအနွယ်၊ မိမိအိမ်ထောင်စုအတွက် သူပြုလုပ်နိုင်သည့် အမှုအရာ၌ သူတစ်ပါးအား မလွှဲမအပ်နိုင်သော အမှုအရာတစ်ခုရှိလေသည်။ သူသည် ဘုရားသခင်အသိအမှတ်ပြုတော်မူသော ယဇ်ပုရောဟိတ်အရာဖြင့် သူ့မိသားစုအတွက် အစေခံနိုင်သည်။ သို့သော် ထိုမိသားစု၏ ဖခင်မှလွဲ၍ အခြားသူ တာဝန်လွှဲပြောင်းယူ၍ မရ ပါ။ မိမိမိသားစုအတွက် ဘုရားသခင်၏ ကွယ်ကာစောင့်ရှောက်မှုကိုပေးရန် ဖခင်၌သာ တာဝန်ဝတ္တရားရှိသည်။
                            ယေရှု၏ အမှုတော်ဆောင်ခြင်းအကြောင်း မှတ်သားဖွယ်အဖြစ်အပျက်တစ်ခုကို ဓမ္မသစ်ကျမ်းမှ ညွှန် ပြလိုပါသည်။ ကျွန်ုပ်ကိုယ်တိုင်အတွေ့အကြုံမှ ဖြတ်သန်းလာခဲ့သော အဖြစ်မှန်တစ်ရပ်ဖြစ်သည်။ လူတချို့ သည် ကလေးတစ်ယောက်ကို ခေါ်လာ၍ ဆုတောင်းပေးရန် တောင်းဆိုလေ့ရှိတတ်ကြရာ၊ ဤတွင် ကျွန်တော် က မေးလေ့မေးထရှိသည်မှာ “ခင်ဗျားက ဒီကလေးရဲ့ မိဘလား၊ အဖေလား၊ အမေလား။” တချို့ကဖြေသည်။ “တစ်ခုမှမဟုတ်ပါဘူး၊ အိမ်နီးနားချင်းပဲဖြစ်တယ်။ သူ့မိဘတွေ မလာချင်ကြလို့ပါ။” ထိုကဲ့သို့သောကလေး အတွက် ဆုတောင်းပေးရန် သမ္မာကျမ်းအထာက်အထားမရှိသည့်အကြောင်းကို ဘုရားသခင်သည် ကျွန်ုပ်အား ပြတ်ပြတ်သားသား ပြသတော်မူသည်။ ယေရှု၏အမှုတော်ဆောင်ခြင်းကို လေ့လာကြည့်လျှင်၊ အဖေ၊အမေ တစ်ဦးဦး သို့မဟုတ် မိဘနှစ်ပါးစလုံး၏ ယုံကြည်ခြင်းအပေါ်အခြေခံခြင်းမှလွဲ၍ မည်သည့်အခါမှ အမှုတော် ဆောင်မပေးသည်ကို တွေ့ရပါမည်။ ကလေးတစ်ယောက်အတွက် မိဘတစ်ဦးဦး၏ ယုံကြည်ခြင်းအသုံးချဖို့ ကိုယ်တော် အစဉ်အမြဲ လိုအပ်တော်မူလေသည်။
                            မာကု ၉ တွင် ရေးသားထားသော ဝက်ရူးပြန်ရောဂါစွဲကပ်သူ၏အကြောင်းတွင် ထင်ရှားပါသည်။ ယေရှုသည် အဆင်းအရောင်ပြောင်းသည့်တောင်ပေါ်မှ ဆင်းလာသောအခါ၊ သူငယ်တစ်ယောက်ထံမှ ဝက်ရူး ပြန်နတ်ဆိုးကို တပည့်တော်များ မောင်းမထုတ်နိုင်သည့်မြင်ကွင်းတစ်ခုနှင့် ပက်ပင်းတိုးတော်မူသည်။ ယေရှု သည် သူငယ်၏ ဖခင်နှင့် စကားစပြောကာ၊ သူငယ်သည် ဤရောဂါကို ခံစားသည်မှာ အဘယ်မျှလောက်ကြာ ပြီနည်းဟု မေးတော်မူသည်တွင် ဖခင်ဖြစ်သူက “ငယ်သောအရွယ်ကပင်ဖြစ်၏” ဟု ပြန်ဖြေသည်။ ဆက်လက် ၍ ဖခင်က ဤကဲ့သို့ ပြောပြလေသည်။
                        
                        သူငယ်ကို သေစေခြင်းငှါ မီး၌၎င်း၊ ရေ၌၎င်း အကြိမ်ကြိမ်လဲစေတတ်၏။ သို့သော်လည်း၊ ကိုယ်တော် သည် တတ်နိုင်တော်မူလျှင်၊ အကျွန်ုပ်တို့ကို သနား၍ ကယ်မတော်မူပါဟုလျှောက်လေ၏။ ယေရှုက လည်း၊ သင်သည် ယုံကြည်နိုင်သလော။ ယုံကြည်သောသူဖြစ်လျှင် ခပ်သိမ်းသောအမှုတို့ကို တတ်နိုင် သည်ဟု မိန့်တော်မူ၏။ (မာ၊ ၉:၂၂-၂၃)
                        
                            တစ်နေ့၌ ကျွန်တော်သဘောပေါက်ခဲ့လေသည်။ သူ့သားအတွက် ဖခင်ယုံကြည်ရန် တာဝန်ရှိသည်ဟု ယေရှုသဘောထားတော်မူသည်။ သားသည် သူ၏အခြေအနေကြောင့် သူ့အတွက် ယုံကြည်ခြင်းကို အသုံးမပြု နိုင်သည်မှာ ထင်ရှားလေသည်။ သို့သော်လည်း မည်သို့ဆိုစေကာမူ၊ ယေရှုသည် ထိုသူငယ်အား ယုံကြည်ခြင်း ကို အသုံးပြုရန် စေခိုင်းတော်မမူပါ။ သူ့သားကိုယ်စား ဖခင်လုပ်သူက ယုံကြည်ရန် ကိုယ်တော်လိုလားတော်မူ သည်။ သားသမီးများကိုယ်စား ယုံကြည်ခြင်းဖြင့် ဆုတောင်း၍ ယေရှုခရစ်အားဖြင့် ဘုရားသခင်အထံတော်သို့ ခေါ်ဆောင်ရန် မိဘတို့၏ တာဝန်ဝတ္တရားဖြစ်သည်ဟု ကျွန်ုပ်ယုံကြည်သည်။ ကိုယ့်ဟာကိုယ် သမ္မာကျမ်းကို ရှာဖွေ၍၊ သူငယ်၏ကိုယ်စားယုံကြည်ခြင်းအသုံးချရန် အနည်းဆုံး မိဘတစ်ပါးပါးမရှိလျှင် ယေရှုသည် မည် သည့်အခါမှ ထိုကလေးအတွက် အစေခံတော်မမူသည်ကို တွေ့ရပါသည်။ ကိုယ်တော်သည် ဘုရားသခင်၏ နက်နဲစွာ စွဲမြဲသည့် ထိုအခြေခံမူမျိုးကို လွန်ဆန်တော်မူမည်မဟုတ်ပါ။
                            နောက်ဆုံးတွင် တမန်၊ ၁၆:၃၁၌ ရေးသားထားသော ဖိလိပ္ပုထောင်မှူးအကြောင်းကို ကြည့်ပါ။ ရှင်ပေါ လုနှင့်သီလတို့ ထောင်ထဲတွင် အကျဉ်းချခြင်းခံကြစဉ် ဘုရားသခင်သည် မြေငလျင်လှုပ်စေ၍၊ ထောင်တံခါးပွင့် လျက်၊ အကျဉ်းသားများ၏သံကြိုးများ ကျွတ်ကျကြသည်။ ဤတွင် ထောင်မှူးသည် ထခုန်၍ “သခင်တို့၊ အကျွန်ုပ်သည် ကယ်တင်ခြင်းသို့ ရောက်အံ့သောငှာ အဘယ်သို့ပြုရပါမည်နည်း” ဟု  မေးလျှောက်သော် အပိုဒ် ၃၁ တွင် ဖတ်ရှုရသည်မှာ -
                        
                        သခင်ယေရှုခရစ်ကို ယုံကြည်လော့။ ယုံကြည်လျှင် သင်နှင့် သင်၏အိမ်သူအိမ်သားတို့သည် ကယ်တင် ခြင်းသို့ ရောက်ကြလိမ့်မည်။
                        
                            ထိုထောင်မှူးသည် သူ့အိမ်သူအိမ်သား၏ ဖခင်အနေဖြင့် တစ်အိမ်သားလုံး ကယ်တင်ခြင်းသို့ရောက် ရန် ယုံကြည်ခြင်းကို အသုံးချဖို့ အခွင့်အရေးကို ဘုရားသခင်ပေးသနားတော်မူကြောင်း မှတ်သားမိပါလိမ့်မည်။ ဤကျမ်းပိုဒ်ကို ပြောဆိုရာ၌ ဖခင်ကြောင့် တစ်အိမ်သားလုံး ကောင်းစားရသည့်အကြောင်းကို မေ့လျော့တတ် ကြသည်။
                        </p>
                    </div>
                    <div class="tab-pane fade" id="list-item-8" role="tabpanel" aria-labelledby="list-settings-list">
                        <h2>၄</h2><h4>ဖခင်သည် ပရောဖက်</h4>
                        <p>ဖခင်တစ်ဦး၏ အဓိကကျသည့် ဒုတိယတာဝန်ဝတ္တရားမှာ သူ၏ မိသားစုအတွက် ပရောဖက်ဖြစ် သည်။ ဆိုလိုသည်မှာ သူ့မိသားစုအား ဘုရားသခင်ကို ကိုယ်စားပြုရန်ဖြစ်သည်။ 
                            ကျွန်ုပ်တို့နားလည်သဘောပေါက်ရမည့် ပထမအကြောင်းအရာမှာ ဖခင်တစ်ဦးသည် သူ၏မိသားစု အား ဘုရားသခင်ကို ဧကန်မုချကိုယ်စားပြုနေသည့်အကြောင်းဖြစ်သည်။ သူသည် လုပ်ဖို့စိက်ကူးချင်မှ စိတ် ကူးလိမ့်မည်။ ကောင်းမွန်စွာ လုပ်ကောင်းလုပ်လိမ့်မည်၊ သို့မဟုတ် ညံ့ဖျင်းစွာ လုပ်ကောင်းလုပ်မိလိမ့်မည်။ မည်သို့ဖြစ်စေ သူလုပ်ဆောင်နေသည်။ ကလေးတစ်ယောက်သည် ဘုရားသခင်၏ ပထမအရိပ်အခြေကို သူ၏ ဖခင်ထံမှ ပုံသွင်းလာခဲ့သည်ဟု စိတ္တဇရောဂါကု ပုဂ္ဂိုလ်များ၊ လူမူရေးအတတ်ပညာရှင်များနှင့် အမှုတော် ဆောင်သူအားလုံးနီးပါး သဘောတူကြသည်။ ဤဖြစ်စဉ်ကို ဘုရားသခင်ရည်ရွယ်ထားခြင်းဖြစ်သည်ဟု ကျွန်ုပ် ယုံကြည်သည်။ ပုထုဇဉ်လူသားတစ်ယောက်အား ဘုရားသခင်ပေးသနားတော်မူသော သိက္ခာအရှိဆုံးတာဝန် တစ်ခုမှာ သူတစ်ပါးအား ကိုယ်စားပြုခြင်းဖြစ်သည်။
                            လူတစ်ဦးတွင် မည်သည့်ဖခင်မျိုးရှိစေကာမူ၊ ထိုသူ၏ ဘုရားသခင်အား တုံ့ပြန်မှုသည် သူ၏ဖခင်ပေါ် တွင် များစွာမူတည်သည်။ လူတစ်ဦး၌ ကြင်နာသနားတတ်သည့်စိတ်ရှိသော၊ ပွင့်လင်းသော၊ စိတ်နှလုံးနွေး ထွေး၍ ပေါင်းသင်ဆက်ဆံဖို့ လွယ်ကူသော ဖခင်ရှိပါက ထိုသဘောအတိုင်း ဘုရားသခင်အပေါ်၌ စိတ်သဘော ထားရှိမည်ဖြစ်ပါသည်။ သို့သော် ကြင်နာသနားစိတ်မရှိ၊ သူတစ်ပါးကို အပြစ်ရှာလိုသောစိတ်ရှိ၍၊ အမြဲတမ်း အကြောင်းမဲ့ အပိုတောင်းဆိုချက်မျာား ပြုလုပ်နေလျှင်၊ ထိုသူသည် ဘုရားသခင်အပေါ်အလားတူ သဘော ထားဖို့ သေချာသည်။ ထိုကဲ့သို့သော ဖခင်ရှိသူများသည် ဘုရားသခင်ကို လူသားများ မသည်းခံနိုင်သော ဘုရား အဖြစ်သဘောထားပါလိမ့်မည်။ တစ်ခါတစ်ရံဖြစ်တတ်သည်မှာ ကလေးသူငယ်တစ်ယောက်တွင် တကယ်ရက် စက်ကြမ်းကြုတ်၍ မဆင်မခြင်လုပ်တတ်သော ဖခင်မျိုးရှိတတ်သည်။ ဤကဲ့သို့သောကလေးသူငယ်သည် သူ၏ဇာတိပကတိ ဖခင်၏ ဂုဏ်ဒြပ်များကို ဘုရားသခင်အပေါ်သို့ မသိမသာ လွှဲပြောင်းတတ်သည်။ တစ်ဆက် တည်းမှာပင် ဖခင်၏ ဆိုးယုတ်သောအကျင့်ကြောင့် ဘုရားသခင်ကိုပါ အထင်လွဲတတ်ကြသည်။
                            ဖခင်တစ်ဦးသည် သူ၏မိသားစုအား ဘုရားသခင်ကို မည်ကဲ့သို့ ကိုယ်စားပြုနိုင်မည်နည်း။ အကောင်း အတွက်ဖြစ်စေ၊ အဆိုးအတွက်ဖြစ်စေ မည်ကဲ့သို့ ပရောဖက်ပြုနိုင်မည်နည်း။ ဧဖက်၊ ၆:၄ တွင် ရှင်ပေါလုသည် ဖခင်များထံသို့ စာရေးသားပုံမှာ -
                        
                        အဘတို့၊ ကိုယ့်သားသမီးများကို စိတ်ဆိုးစေခြင်းငှါ မပြုကြနှင့်။ သခင်ဘုရား၏အလိုတော်နှင့်ညီသော ဆုံးမသွန်သင်ခြင်းကို ပြုလျက် ကျွေးမွေးကြလော့။
                        
                            တဖန် ကော၊ ၃:၂၁ တွင်
                        
                        အဘတို့၊ ကိုယ့်သားသမီးတို့ စိတ်ဆိုးစေခြင်းငှါ မပြုကြနှင့်။ ထိုသို့ပြုလျှင်၊ သူတို့သည် အားလျော့စိတ် ပျက်ခြင်းသို့ ရောက်ကြလိမ့်မည်။
                        
                            ဓမ္မသစ်ကျမ်းသည် ဓမ္မဟောင်းကျမ်းကဲ့သို့ သားသမီးများ၏ ဝိညာဉ်ရေး၊ ပညာဉာဏ်တိုးပွားရေး၊ တာဝန်ဝတ္တရားကို ဖခင်၏ပခုံးပေါ်တွင် လုံးဝတင်ထားလေသည်။ မိခင်များသည် သားသမီးများအပေါ်တွင် ကြီးစွာသောဩဇာရှိ၍ ဝိညာဉ်ရေးတိုးတက်ဖို့ များစွာအထောက်အကူပြုသော်လည်း၊ မူလအားဖြင့် သားသမီး များ၏ ဝိညာဉ်ရေး ဆုံးမဩဝါဒပေးဖို့ တာဝန်ရှိသူမှာ ဖခင်သာလျှင်ဖြစ်သည်။ အဘတစ်ဦးကမှ သူ၏သားသမီး များကို ဆုံးမသွန်သင်ခြင်းမပြုလျှင်၊ အတိအကျ တာဝန်ယူနိုင်မည့်သူ အခြားလူရှိမည်မဟုတ်ပါ။
                            ဖခင်အများစုသည် သူတို့၏ သားသမီးများအတွက် ဆုံးမသွန်သင်ခြင်းတာဝန်ဝတ္တရားရှိမှန်း ရိပ်စားမိ ကြလျှင်၊ ကျမ်းစာသင်တန်းသို့လည်းကောင်း၊ အသင်းတော်သို့လည်းကောင်း၊ အသင်းအုပ်ဆရာ သို့မဟုတ် လူ့ အဖွဲ့အစည်းခေါင်းဆောင်ထံသို့လည်းကောင်း လွှဲပြောင်းရန် အလွန်ကျေနပ်ကြသည်။ ထိုကဲ့သို့သော မိဘမျိုး သည် သူတို့၏ သားသမီးများလမ်းမှားကြလျှင် သူတို့အပ်နှံထားသော အသင်းတော် သို့မဟုတ် လူ့အဖွဲ့အစည်း ကို အပြစ်တင်တတ်ကြသည်။ သခင်ဘုရား၏ အကျင့်စာရိတ္တနှင့် ဆုံးမဩဝါဒ၌ မိမိ၏ သားသမီးများကို ပျိုး ထောင်ရန် အဓိကတာဝန်အရှိဆုံးမှာ မိမိကိုယ်ကို လျစ်လျူမရှုသင့်ပါ။ သားသမီးများကို ဆုံးမသွန်သင်ရန် တာဝန်ဝတ္တရားမှာ သူတစ်ပါးအား မလွှဲမပြောင်းနိုင်သော မွန်မြတ်သန့်ရှင်းသည့် တာဝန်ဝတ္တရားတစ်ပါးဖြစ် သည်။
                            ဖခင်တစ်ဦးသည် ဤကဲ့သို့ ပြုလုပ်ရာတွင် ဆန့်ကျင်ဘက် အန္တရာယ်နှစ်ရပ်ကို စောင့်ကြပ်ရမည်ဟု ရှင်ပေါလု ဖော်ပြနေပါသည်။ ပထမအန္တရာယ်မှာ ထိုကလေး၌ ပုန်ကန်တတ်သော စိတ်မသွင်းမိရန်ဖြစ်သည်။ ဤပုန်ကန်ခြားနားစိတ်မသွင်းမိဖို့ တားဆီးရန် စည်းကမ်းကို ဤအတိုင်းကြပ်မတ်ရမည်။ မလုပ်ချင်၊ မကိုင်ချင်၊ တာဝန်မဲ့လေလွင့်သူများဖြစ်ဖို့ အခွင့်အလမ်းမပေးရန်၊ မိဘစကားကို အာခံမပြောစေဘဲ စေခိုင်းသည့်အတိုင်း ချက်ချင်းနာခံ တုံ့ပြန်လုပ်ကိုင်စေတတ်ရန်တို့ဖြစ်သည်။ မိဘစကားကို နားထောင်ရန် ပျိုးထောင်ခြင်းခံသော ကလေးသူငယ်တို့ကို ဆုံးမဩဝါဒပေးရန် ပိုမိုလွယ်ကူပါသည်။
                            မိဘစကားကို နာခံတတ်အောင် လေ့ကျင့်ပျိုးထောင်ရမည်ဆိုသည့်တိုင်အောင် တစ်ဘက်တွင် စိတ် ပျက်အားလျော့ခြင်း မဖြစ်စေဖို့ ဂရုစိုက်ရပါမည်။ စိတ်ပျက်အားလျော့ခြင်းသည် ပုန်ကန်ခြားနားခြင်း၏ ဆန့်ကျင်ဘက် အစွန်းတစ်ခုဖြစ်သည်။ ဖခင်တစ်ဦးသည် မဖွယ်မရာ၊ မတော်မတန် ပြင်းထန်လျှင်၊ အပြစ် ချည်းပဲတင်၍ အလိုမကျဖြစ်နေလျှင်၊ ထိုကလေးသည် စိတ်ပျက်အားလျော့လာကာ ဤစိတ်သဘောထားမျိုး မွေးလာနိုင်သည်။ “ကဲကွာ၊ ဘာတစ်ခုမှ မကောင်းဘူး။ ဘာပဲလုပ်လုပ် အဖေသဘောကျတာတစ်ခုမှ မရှိဘူး။ မထူးပါဘူး။ ဘာမှမလုပ်တာဘဲကောင်းမယ်။ ဘာစိတ်ပူစရာလိုလို့လဲ။” ရှင်ပေါလု၏ သတိပေးချက်မှာ “ကလေးများကို စိတ်ဓာတ်ကျအောင် မလုပ်ကြနှင့်။ စိတ်နာကြည်းအောင် မလုပ်ကြနှင့်” ဟု ဖြစ်သည်။
                            ပြင်းထန်စွာ စိတ်သောကရောက်၍ အကူအညီလာရောက်တောင်းခံသောလူအမြောက်အမြား၏ ပြဿနာကို ကျွန်ုပ်ဖြေရှင်းပေးခဲ့ပါသည်။ ထိုစိတ်သောကရောက်နေသူတို့၏ ပယောဂမှာ မှားယွင်းသောစိတ် သဘောထားမှ အစပြုလာကြသည့် အကြောင်းချည်းပဲဖြစ်သည်။ မိမိကိုယ်ကို တန်ဖိုးမထားခြင်း၊ လက် မြှောက်အရှုံးခံစိတ်ပေါက်ခြင်း၊ ငယ်ရွယ်စဉ်က ညှဉ်းဆဲခံခြင်း၊ ချီးမွမ်းခြင်းထက် အပြစ်ပို၍အတင်ခံရခြင်း၊ နှိမ့် ချခံရခြင်း၊ သူတစ်ပါးရှေ့တွင် မတရားမဖွယ်မရာဆူပူကြိမ်းမောင်းခံရခြင်းစသော စိတ်အနှောင့်အယှက် ကြောင့်ဖြစ်သည်။ ဤအပြုအမူများသည် ကလေးတစ်ယောက်၏ စိတ်ဝိညာဉ်တွင် အမာရွတ်ဖြစ်စေကာ၊ အနှစ်နှစ်ဆယ်သုံးဆယ်တိုင်အောင် ကုစားရန်မလွယ်ကူပါ။ ကလေးစည်းကမ်းရှိရန် ဆုံးမသွန်သင်သည့်တိုင် အောင် တစ်ဘက်တွင် စိတ်နာကြည်းစရာဖြစ်စေသည့် မဖွယ်မရာမတော်မတန် အပြုအမူမျိုး ရှောင်ရှားဖို့ မိဘ များ ဂရုစိုက်ကြရပါမည်။
                            မိသားစုအပေါ်၌ တာဝန်ဝတ္တရားများ ကျေပွန်စေရန် ဖခင်တစ်ဦးသည် သားသမီးများနှင့် ပြောဆို ဆက်ဆံရာတွင် အမြဲယဉ်ကျေးသိမ်မွေ့ရန် လိုအပ်ပါသည်။ သားသမီးများနှင့် ဆက်ဆံရာတွင် အဆင်မပြေ လျှင်၊ ဖခင်၏တာဝန်ဝတ္တရားများလည်း ကျေပွန်မည်မဟုတ်ပါ။ ဖခင်နှင့် သားသမီးများ ဆက်ဆံပြောဆိုကြရာ တွင် ဘာသာရေးလမ်းကြောင်းမပါလျှင် ပို၍ထိရောက်လေ့ရှိသည်။ အကယ်၍ ကလေးများသည် ဖခင်၏ ဘုရားတရားအကြောင်း ဆုံးမသွန်သင်ခြင်းကို မနာခံမိလျှင် နောက်ဆုံးတွင် လောကီရေးရာ၊ လောကုတ္တရာ အရေးပါမုန်းတီးတတ်ကြသည်။ ဤအခြေအနေမျိုး ဆိုက်ရောက်သည့် လူအမြောက်အမြား၏ ပြဿနာများကို ကျွန်ုပ် ယခုတိုင် မမေ့နိုင်ပါ။ 
                            မိဘများချည်းသာ သားသမီးများအား စကားပြောနေခြင်းမဟုတ်ဘဲ သားသမီးများလည်း မိဘများ အား စကားပြောဆိုခွင့်ပြုရန် လိုအပ်ပါသည်။ လေလွင့်နေသော သားသမီးများ၏ မိဘများအပေါ်မကျေနပ် ချက်မှာ “ကျွန်တော်၊ ကျွန်မတို့ စကားကို ဖေဖေမေမေတို့က ဘယ်တော့မှ နားမထောင်ကြဘူး” ဟုဖြစ်သည်။ ထို့ကြောင့် နားထောင်ကောင်းသူဖြစ်ဖို့ လေ့ကျင့်ရမည်။ သူတို့၏ စိတ်သဘောထားကို ပွင့်ပွင့်လင်းလင်းပြော ပါစေ။ သူတို့၏ အခက်အခဲများကို ဖွင့်ပြောပါစေ။ သို့သော် ဘာသာရေးသဘောမဆန်လွန်းရန် ဂရုစိုက်ရမည်။
                            ဤအခြေခံမူသည် မောရှေ၏ ပညတ်တော်ထဲတွင် ဖော်ပြထားသည်။ ဤပညတ်တော်ထဲတွင် ဣသ ရေလအမျိုးသားတို့အား သူတို့၏ သားသမီးများကို မည်ကဲ့သို့ ရှင်းရှင်းလင်းလင်းနှင့် လက်တွေ့ကျကျ ဆုံးမ ဩဝါဒပေးရမည်ဟု မောရှေမှ ဖော်ပြထားလေသည်။ 
                        တရားဟော၊ ၁၁:၁၈-၂၁ တွင် -
                        
                        သို့ဖြစ်၍ ငါဟောပြောသော ဤစကားကို စိတ်နှလုံး၌သွင်းထား၍၊ လက်၌လက္ခဏာသက်သေဘို့ရာ ၎င်း၊ မျက်စိကြားမှာ သင်းကျစ်ကဲ့သို့၎င်း၊ ချည်ထားကြရမည်။
                        ထိုစကားကို သင်တို့သည် အိမ်၌ထိုင်လျက်နေသည်ဖြစ်စေ၊ ခရီးသွားသည်ဖြစ်စေ၊ အိပ်လျက်ထလျက် ရှိသည်ဖြစ်စေ၊ ဟောပြော၍ သားသမီးတို့အား သွန်သင်ကြရမည်။
                        အိမ်တံခါး၊ မြို့တံခါး၌လည်း ရေးထားရကြမည်။ သို့ပြုလျှင် ထာဝရဘုရားသည် ဘိုးဘေးတို့အား ပေး ခြင်းငှာ ကျိန်ဆိုတော်မူသော ပြည်၌ သင်တို့အသက်၊ သားသမီးအသက်တာသည် ကောင်းကင်၌ အသက်တာရှည်သကဲ့သို့ မြေကြီးပေါ်မှာ တာရှည်ရလိမ့်မည်။
                        
                            “ကောင်းကင်၌ အသက်တာရှည်သကဲ့သို့ မြေကြီးပေါ်မှာ တာရှည်ရလိမ့်မည်” ဟူသော ကျမ်းပိုဒ်ကို စတင်တွေ့ရှိစဉ်က ကျွန်တော်အလွန်သဘောကျခဲ့ပါသည်။ ဤတင်မကဘဲ မြေကြီးပေါ်က ကောင်းကင်ဘုံဆို သည်မှာ ဘုရားသခင်သည် သူ့လူမျိုး၏မိသားစုများ သဏ္ဌာန်တူစေလိုသည့်အကြောင်းကို ဖော်ပြခြင်းဖြစ် သည်။ ယခုခေတ် လူမှုရေးအခြေအနေကို လေ့လာကြည့်သောအခါ “ယခုခေတ်လူမျိုးအသီးသီး အိမ်ထောင်စု ထဲမှာ ‘မြေကြီးပေါ်က ကောင်းကင်ဘုံ’ ဟု တင်စားထိုက်တာ ဘယ်နှစ်အိမ်ထောင်များရှိမည်လဲ။ အလွန်ပင် နည်းပါးပါလိမ့်မည်” ဟု ကျွန်တော် ပွင့်ပွင့်လင်းလင်း ပြောပါမည်။
                            ဤသို့ဖြစ်ရခြင်းမှာ ဖခင်တို့သည် မောရှေပြောဆိုသည့်အတိုင်း လုပ်သင့်လုပ်ထိုက်သည့် အမှုအရာ များကို လုပ်ရန် ပျက်ကွက်ခြင်းကြောင့်ဖြစ်သည်။ မောရှေက “ဘုရားသခင်၏နှုတ်ကပတ်တော်၊သင်ယုံကြည် သော သမ္မာတရားများကို သင်၏သားသမီးများအား သွန်သင်ဆုံးမပါ။ ထိုင်သည့်အခါ၊ ထသည့်အခါ၊ လမ်းပေါ် လျှောက်သွားသည့်အခါ၊ ပြောပြပါ” ဟု ပြောပါသည်။ တစ်နည်းအားဖြင့် ဘုရားသခင်၏ နှုတ်ကပတ်တော်ကို မိသားစုတစ်ခုလုံး၏ စကားဖြစ်စေပါ။ သမ္မာကျမ်းစာတော်သွန်သင်ဆုံးမသောစကားကို အသင်းတော်တွင်၊ ဥပုဒ်စာပေကျောင်းနှင့် လူငယ်အဖွဲ့တို့တွင် ပြောဖို့ချန်မထားပါနှင့်။ ဘုရားသခင်၏ နှုတ်ကပတ်တော်ကို သင်၏နေ့စဉ်အသက်တာတွင် နေသားကျစေ၍ မိသားစုထဲတွင် ပြောဆိုနေကျစကားဖြစ်စေပါ။ နေသားကျ၍ လက်တွေ့ကျစေပါ။ စစ်မှန်သောအသက်တာအခြေအနေအမျိုးမျိုးတွင် မည်ကဲ့သို့ အကျိုးသက်ရောက်လာ သည်ကို သားသမီးများ မြင်ကြပါစေ။
                            တစ်ချိန်က Wheaton ကောလိပ်ဥက္ကဌဖြစ်သော ကွယ်လွန်သူဒေါက်တာ ဗီ၊ ရေမွန်အက်မန်၏ သက် သေခံချက်ကို ဖော်ပြလိုပါသည်။ ဆရာကြီး၏ သက်သေခံချက်မှာ “ငါ့သားသမီးများကို ပြုစုပျိုးထောင်ခဲ့ပုံကို ပြန်လည်ဆန်းစစ်ကြည့်တဲ့အခါမှာ အစက ပြန်စလို့ရမယ်ဆိုရင်၊ ရိုးရိုးရှင်းရှင်းလေးနှင့်ပဲ သားသမီးများနှင့် အချိန်ယူချင်ပါတယ်။” ဆရာကြီး၏ ဤအဆိုကို ကျွန်ုပ် လှိုက်လှိုက်လှဲလှဲ ထောက်ခံပါသည်။ ကျွန်တော် သမီး များနှင့် အသုံးပြုခဲ့သောအချိန်တချို့ကို ပြန်လည်အသုံးပြုနိုင်လျှင်၊ သားသမီးများနှင့်အတူတူ ပြန်လည်နေထိုင် ချင်ပါသည်။ ဒေါက်တာအက်မန်၏အဆိုအရ အရွယ်ရောက်ပြီးသော သားသမီးများ အမှတ်ရဆုံးသောအမှု အရာများမှာ မိသားစုစုံစုံလင်လင်နေရသော အချိန်အခါများဖြစ်သည်။
                            သားသမီးတစ်ယောက်နှင့် စစ်မှန်သောအပေးအယူလုပ်ဖို့ ငါးမိနစ်အတွင်း မအောင်မြင်နိုင်ပါ။ အရေး ပါဆုံးသော အပြုအမူအပြောအဆိုဖြစ်လေ့ဖြစ်ထရှိသောအချိန်မှာ နည်းနည်းမျှ မမျှော်လင့်ဘဲ အမှတ်တမဲ့ပြော ဆိုသော စကားဖြစ်တတ်သည်။ ဥပမာ ငါးမျှားရင်း၊ မြက်ခင်းရိတ်နေရင်း၊ ဥယျာဉ်ပြုစုနေရင်း၊ ကားရုံသန့်ရှင်း ရေးပြုလုပ်နေရင်း သို့မဟုတ် ကားပြုပြင်နေရင်း ပြောဆိုသော စကားမျိုးဖြစ်သည်။ ဤကဲ့သို့သော အခြေ အနေမျိုးမှ မိဘနှင့် သားသမီးများအကြားစစ်မှန်သောအပေးအယူအလိုအလျောက်ဖြစ်လာလေ့ရှိသည်။ ဘုရား သခင့်နှုတ်ကပတ်တော်၏ နက်နဲသောအခြေခံမူများကို သားသမီးများအား ပေးကမ်းရန် သင့်လျော်သောအချိန် မှာ ဤကဲ့သို့သောမိဘနှင့် သားသမီးများရင်းရင်းနှီးနှီး စကားစမြည်ပြောကြသော အခြေအနေမျိုးဖြစ်သည်။ “မိသားစုတရားပလ္လင်” တစ်ခုရှိရုံဖြင့် လိုရာခရီးမရောက်နိုင်ပါ။ မိသားစုတရားပလ္လင်မှတစ်ပါး အခြားသော အချိန်ကို အသုံးပြုခြင်းအပေါ်တွင် များစွာ မူတည်သည်။
                        </p>
                    </div>
                    <div class="tab-pane fade" id="list-item-9" role="tabpanel" aria-labelledby="list-settings-list">
                        <h2>၅</h2><h4>ဖခင်သည် ရှင်ဘုရင်</h4>
                        <p>ရှင်ဘုရင်တစ်ပါး၏ တာဝန်ဝတ္တရားမှာ သဘာဝဓမ္မအတိုင်အုပ်စိုးရန်ဖြစ်ပြီး အိမ်ထောင်စုတွင် ဖခင်၏ တတိယအမှုဆောင်ခြင်းဖြစ်သည်။ 
                            ယခုခေတ် အမေရိကတွင် “ရှင်ဘုရင်” ဟူသော စကားသည် ခေတ်မစားတော့ပါ။ ရှင်ဘုရင်ဟူသော စကားကို “အုပ်ချုပ်သူ” ဟူသော စကားဖြင့် အစားထိုးနိုင်ပါသည်။ မည်သို့ဖြစ်စေ၊ ဖခင်၏တာဝန်ဝတ္တရားမှာ ဘုရားသခင်ကိုယ်စား သူ၏အိမ်ထောင်စုကို အုပ်ချုပ်ကွပ်ကဲဖို့ဖြစ်သည်။
                            တိမောသေဩဝါဒစာပထမစောင်၌ အသင်းတော်လူကြီး၊ ကြီးကပ်သူ သို့မဟုတ် သာသနာပိုင်တစ်ပါး အဖြစ် ရာထူးလိုချင်သောလူတစ်ယောက်အတွက် လိုအပ်သော အရည်အချင်းများကို ရှင်ပေါလုဆွေးနွေးဖော် ပြထားပါသည်။ စကားအမျိုးမျိုးအသုံးပြုသော်လည်း ဆိုလိုရင်းမှာ ဘုရားသခင်၏လူများကို အုပ်ချုပ်ကွပ်ကဲ မည့် သို့မဟုတ် ဦးဆောင်မည့်သူအကြောင်းကို ဖော်ပြခြင်းဖြစ်သည်။ ထိုရာထူးအတွက် အရည်အချင်းများထဲ က အရေးကြီးဆုံးမှာ ထိုသူ၏အိမ်ထောင်အခြေအနေဖြစ်သည်။ ထိုသူသည် မိမိ၏အိမ်ထောင်စုတွင် မည်ကဲ့သို့ ဦးဆောင်လုပ်ကိုင်နေသနည်း။ ဤအကြောင်းကို ၁တိ၊ ၃:၄-၅ တွင် ရှင်ပေါလု ဖော်ပြထားပုံမှာ-
                        
                        (ဘုရားသခင်၏လူများကို အုပ်စိုးသောသူသည်) မိမိအိမ်ကို ကောင်းမွန်စွာအုပ်စိုး၍ သမ္မာသမာဓိရှိ သည်နှင့်၊ မိမိသားသမီးကို ဆုံးမနိုင်သောသူဖြစ်ရမည်။ မိမိအိမ်ကို မအုပ်စိုးတတ်လျှင်၊ ဘုရားသခင်၏ အသင်း တော်ကို အဘယ်သို့ပြုစုလိမ့်မည်နည်း။
                        
                            ယောကျ်ားတစ်ယောက်ဖြစ်လျှင်၊ မိမိ၏အိမ်ထောင်ကို အုပ်စိုးနိုင်သူဖြစ်မည်ဟု မျှော်လင့်ရပါသည်။ ဖခင်၏ တာဝန်ဝတ္တရားလုပ်ပိုင်ခွင့်များကို အသုံးပြု၍ သားသမီးများကို သမ္မာသမာဓိရှိသူ၊ နာခံတတ်သူ၊ အုပ် စိုးကြီးကြပ်သောသူဖြစ်မည်ဟု မျှော်လင့်ရပါသည်။ ဤတာဝန်ဝတ္တရားများကို မိမိအိမ်ထောင်တွင် မကျေပွန် လျှင်၊ ဘုရားသခင်၏အသင်းတော်တွင် အုပ်စိုးသောသူ၊ ကြီးကြပ်သူ၊ သို့မဟုတ် ဦးဆောင်သူအဖြစ် ဆက်ခံရန် မျှော်လင့်ချက်မရှိဟု ရှင်ပေါလု ဖော်ပြလေသည်။ 
                            ဤကျမ်းပိုဒ်တွင် အသုံးပြုသော “အုပ်စိုး” စကား၏ မူလဂရိဘာသာအဓိပ္ပါယ်အတိအကျမှာ “ရှေ့တွင် မတ်တပ်ရပ်” သို့မဟုတ် “ထိပ်ဆုံးတွင် မတ်တပ်ရပ်” ဟု ဖြစ်သည်။ ပိုမိုနားလည်ရန် အခြားသောစကာများဖြင့် ဖော်ပြမည်ဆိုလျှင်၊ ဖခင်၏တာဝန်ဝတ္တရားမှာ အုပ်စိုးရန်၊ ဦးဆောင်ရန်၊ ထိပ်ဆုံးတွင် မတ်တပ်ရပ်ရန်၊ ကာ ကွယ်စောင့်ရှောက်ရန်၊ ကြီးကြပ်ကွပ်ကဲရန် ဖြစ်သည်။ ခြုံငုံ၍ ဖော်ပြမည်ဆိုလျှင်၊ အုပ်စိုးခြင်း၏အဓိပ္ပါယ်မှာ ဖခင်သည် အိမ်ထောင်၏ ဦးခေါင်းဖြစ်သည်။ သူသည် ရှေ့တွင် ရပ်ပြနေသည်။ စံနမူနာဖြစ်သည်။ လူ့အသက် တာကို ဘေးဒုက္ခဖြစ်စေနိုင်သော အန္တရာယ်မျိုးစုံ၊ ဖိနှိပ်ညှဉ်းဆဲမှုမျိုးစုံမှ မိမိအိမ်ထောင်ကို ကာကွယ်စောင့် ရှောက်သည်။ “အုပ်စိုးသည်” ဟူသော စကား၏အဓိပ္ပါယ်မှာ “ယောကျ်ားပီသသည်” ဟု ဆိုလိုသည်။ အိမ် ထောင်တွင် ဖြစ်သမျှကို တာဝန်ယူသည်၊ ဇွဲသတ္တိရှိရသည်။ ယောကျ်ားတစ်ယောက်နှင့် ဖခင်တစ်ယောက်ဖြစ် ရန် ဇွဲသတ္တိလိုအပ်သည်။
                            အိမ်ထောင်တွင် အောင်မြင်သော ဦးဆောင်မှုသည် အသင်းတော်၌ ဦးဆောင်မှုအတွက် မရှိမဖြစ်လို အပ်သည်ဟု ရှင်ပေါလု ဆက်လက်ဖော်ပြထားသည်။ ဤအဆိုပြုချက်တွင် ခိုင်မာသော ဆင်ခြင်သုံးသပ်မှုရှိ သသည်။ အိမ်ထောင်ဆိုသည်မှာ ဧကန်စင်စစ် သေးမွှားသော အသင်းတော်၊ ပဋိသန္ဓေတည်နေသော အသင်း တော်၊ တစ်နည်းအားဖြင့် အခြေခံအသင်းတော်ဖြစ်သည်။
                            အသင်းတော်တွင် သင်းအုပ်ဆရာ သို့မဟုတ် သိုးထိန်း၊ သင်းထောက်လူကြီး သို့မဟုတ် ကူညီပံ့ပိုး သောသူ၊ စည်းဝေးတက်ရောက်သော ပရိသတ် သို့မဟုတ် သိုးအုပ်တို့ရှိသည်။ ထိုနည်းတူ အိမ်ထောင်တွင်၊ ဖခင်၌ အသင်းအုပ်ဆရာ သို့မဟုတ် သိုးထိန်း၏တာဝန်ဝတ္တရားများရှိသည်။ အချင်းမိန်းမသည် သမ္မာကျမ်းစာ တော်အရ၊ ကူညီပံ့ပိုးသောသူ၊ သင်းထောက်လူကြီးကဲ့သို့ မိမိခင်ပွန်းကို ကူညီရန် ဖန်ဆင်းခြင်းခံရသောသူဖြစ် သည်။ သားသမီးများသည် ပရိသတ်လူအုပ် သို့မဟုတ် သိုးအုပ်ဖြစ်သည်။ ဘုရားသခင်သည် သင့်တော် လျောက်ပတ်သော ဓမ္မသစ်ကျမ်းအသင်းတော်ဖြစ်စေသည့်အခြေအမြစ်အားလုံးကို အိမ်ထောင်၌ တည် ဆောက်တော်မူခဲ့ပါသည်။ အိမ်ထောင်ဦးစီးဖြစ်သော ဖခင်အား ဘုရားသခင် အမှန်စင်စစ်မိန့်တော်မူသည်မှာ “သင်၏အသင်းတော်ကလေးတွင် အောင်မြင်ပါစေ၊ သင်၏အိမ်ထောင်စုတွင် ငါအပ်နှံထားတဲ့ ဖခင်တာဝန် ဝတ္တရားကို ကျေပွန်ပါစေ။ ပြီးမှသာ သင်သည် ဘုရားသခင်၏ အသင်းတော်မှာ ခန့်အပ်ဖို့ အရည်အချင်း ပြည့် မိပါမယ်။”
                            ကျွန်တော်၏လေ့လာသုံးသပ်ချက်နှင့် အတွေ့အကြုံအရ ဤအတိုင်းပြောလိုပါသည်။ “ဘုရားရှိခိုး ကျောင်းတစ်ကျောင်းတက်သော လူထုပရိသတ်ကို သင်တည်ဆောက်နိုင်စေကာမူ၊ နောက်ဆုံးအနေဖြင့် အသင်းတော်၏ အခြေခံဖြစ်သော အိမ်ထောင်စုမခိုင်မာလျှင် ထိုအသင်းတော်လည်း ခိုင််မာသော အသင်း တော်မဖြစ်နိုင်ပါ။ အိမ်ထောင်စုများ စနစ်တကျမဖြစ်လျှင်၊ ထိုအိမ်ထောင်စုများ ပါဝင်သောအသင်းတော်သည် လည်း စနစ်တကျဖြစ်နိုင်မည်မဟုတ်ပါ။
                            မိမိအိမ်ထောင်၏ ရှင်ဘုရင်ဖြစ်ရန် သို့မဟုတ် မိမိအိမ်ထောင်ကို အုပ်စိုးဖို့၊ ကြီးကြပ်ကွပ်ကဲဖို့ တာဝန် ဝတ္တရားများ ကျေပွန်သောဖခင်တစ်ဦးကို ပြပါဆိုလျှင် အာဗြဟံကို ပြလိုပါသည်။ ကမ္ဘာ၊ ၁၈ တွင် အာဗြဟံ အကြောင်း သခင်ဘုရား မိန့်တော်မူသည့် အလွန်ထူးခြားသော စာပိုဒ်တစ်ပိုဒ်ရှိသည်။ လူသားအားလုံးကို အဆုံးသတ်ကယ်တင်မည့်လူမျိုးအသစ်၏ဦးခေါင်းဖြစ်ဖို့ မည်သည့်အကြောင်းကြောင့် အာဗြဟံကို ရွေး ကောက်တော်မူသည်ကို ကိုယ်တော်ထုတ်ဖော်တော်မူသည်။
                            ဘုရားသခင်သည် မည်သည့်အကြောင်းကြောင့် အာဗြဟံအား ရွေးကောက်တော်မူသည်ကို သင်အံ့ဩ ဖူးသလားဟု ကျွန်ုပ်မသိပါ။ ကမ္ဘာတစ်ဝန်းလုံးရှိ ထောင်ပေါင်းများစွာသော လူအားလုံးထဲမှ ဘုရားသခင်သည် လူတစ်ယောက်ကို ရွေးကောက်တော်မူခဲ့သည်။ ဘုရားသခင်သည် အာဗြဟံကို ရွေးကောက်တော်မူသည့် အကြောင်းမှာ လျှို့ဝှက်ချက်တစ်ရပ်ဖြစ်ပါသလား။ မဟုတ်ပါ။ လူမျိုးအားလုံးကိုကယ်တင်ခြင်းအမှီသဟဲပြု မည့် လူမျိုးအသစ်၏ ဦးခေါင်းဖြစ်ရန် အာဗြဟံတည်းဟူသော လူတစ်ယောက်ကို ဘုရားသခင်ကိုယ်တော်တိုင် ရွေးကောက်တော်မူသည့်အကြောင်းကို အတိအကျ မိန့်တော်မူခဲ့ပါသည်။ ကမ္ဘာ၊ ၁၈:၁၇-၁၉ တွင်
                        
                        ထာဝရဘုရားကလည်း၊ ငါပြုမည့်အမှုကို အာဗြဟံအား မဘော်မပြဘဲ ဝှက်ထားရမည်လော။ အာဗြဟံ သည် ကြီးမြတ်၍ တန်ခိုးနှင့် ပြည့်စုံသောလူမျိုးဖြစ်လိမ့်မည်။ လူမျိုးအပေါင်းတို့သည် သူ့အားဖြင့် ကောင်းကြီးမင်္ဂလာကို ခံရကြလိမ့်မည်။ အကြောင်းမူကား၊ သူသည် မိမိနောက်၌ဖြစ်သောသားများ၊ အိမ်သူများတို့အား ပညတ်မည်အရာကို ငါသိ၏။ သူတို့သည်လည်း ထာဝရဘုရား၏တရားလမ်းသို့ လိုက်၍၊ ဟုတ်မှန်ဖြောင့်မတ်စွာကျင့်ကြံလိမ့်မည်။ သို့ဖြစ်၍ ကတိတော်ရှိသည့်အတိုင်း၊ ထာဝရဘုရား သည် အာဗြဟံ၌ ပြုရသော အခွင့်ရှိလိမ့်မည်ဟု အကြံတော်ရှိ၏။
                        
                            ပထမ အာဗြဟံ၏နာမည်အဓိပ္ပါယ်ကို ကြည့်ကြရအောင်။ သူ၏မူလနာမည်မှာ အာဗြံဖြစ်ပြီး အဓိပ္ပါယ် မှာ “ချီးမြောက်ခြင်းခံသောအဖ” ဖြစ်သည်။ တစ်ဖန် ဘုရားသခင်သည် ပဋိညာဉ်ပြု၍, ကောင်းချီးမင်္ဂလာပေး တော်မူ၍၊ အလွန်များပြားသော သားစဉ်မြေးဆက်ရရှိမည့်အကြောင်းကို ကတိတော်ပြုတော်မူသောအခါ ဘုရားသခင်သည် သူ၏နာမည်ကို အာဗြဟံဟု ပြောင်းပေးတော်မူရာ၊ အာဗြဟံ၏အဓိပ္ပါယ်မှာ “မရေတွက်နိုင် သော လူထုပရိသတ်၏ ဖခင်” ဖြစ်သည်။ သို့သော် သူ့ကို အာဗြဟုခေါ်ခေါ်၊ အာဗြဟံဟုခေါ်ခေါ်၊ သူ့နာမည်၏ အနှစ်သာရမှာ သူသည် အဖတစ်ဦးဖြစ်သည့်အကြောင်းပင်ဖြစ်သည်။ ထာဝရဘုရားသည် အာဗြဟံကို အဖ တစ်ဦးအဖြစ် ရွေးကောက်တော်မူသည်။
                            ဒုတိယ၊ ဖခင်အရာသည် သူ၏တာဝန်ဝတ္တရားများကို ဆောင်ရွက်နေသောအခါ၊ တန်ခိုးကြီးသောလူ မျိုးတစ်မျိုးဖြစ်စေသည်။ ထာဝရဘုရားသည် အာဗြဟံအား မိန့်တော်မူသည်မှာ “ …(သူ)သည် ကြီးမြတ်၍ တန်ခိုးနှင့်ပြည့်စုံသောလူမျိုးဖြစ်လိမ့်မည်။” အကြောင်းမှာ အာဗြဟံသည် ဖခင်တစ်ဦးအနေဖြင့် သူ၏တာဝန် ဝတ္တရားများကို ကျေပွန်ရန် ယုံကြည်အားထားနိုင်သောကြောင့်တည်း။
                            တတိယ၊ မည်သည့်အကြောင်းကြောင့် ထာဝရဘုရားသည် အာဗြဟံကို ရွေးကောက်တော်မူသနည်း။ ကိုယ်တော်ကိုယ်တိုင်က မြွတ်ဆိုတော်မူသည်- “သူသည် မိမိနောက််၌ဖြစ်သောသားများ၊ အိမ်သူများတို့အား ပညတ်မည့်အရာကို ငါသိ၏။ သူတို့သည်လည်း ထာဝရဘုရား၏တရားလမ်းသို့လိုက်၍ ဟုတ်မှန်ဖြောင့်မတ် စွာကျင့်ကြလိမ့်မည်။ သို့ဖြစ်၍ ကတိတော်ရှိသည်အတိုင်း၊ ထာဝရဘုရားသည် အာဗြဟံ၌ ပြုရသောအခွင့်ရှိ လိမ့်မည်ဟု အကြံတော်ရှိ၏။” ထာဝရဘုရားသည် အာဗြဟံကို ရွေးကောက်တော်မူရာတွင် အာဗြဟံ၌ မည် သည့်အရည်အချင်းရှိသနည်း။ အာဗြဟံ၌ မွေးဖွားလာရမည့် နောင်လာနောက်သားများသည် ထာဝရဘုရား၏ လမ်းကြောင်းကို လိုက်ကြရန် ပညတ်နိုင်မည့်အကြောင်းကို ကိုယ်တော်တွေ့ရှိတော်မူသည်။ မိမိအိမ်ထောင်ကို အုပ်ချုပ်ကွပ်ကဲသူအဖြစ် တာဝန်ဝတ္တရားကျေပွန်ရန် အာဗြဟံကို ကိုယ်တော်သည် အားကိုးအားထားပြုတော် မူနိုင်သည်။
                            “ပညတ်” ဟူသာ စကားသည် ထက်သန်သောစကားဖြစ်သည်။ စစ်တပ်အမိန့်နီးပါးထက်သန်သည်။ “အာဏာရှင်အကြောင်းကို ပြောဆိုနေသည်မဟုတ်ပါ။ ယောကျ်ားပီသသောယောကျ်ားတစ်ယောက်၏ အကြောင်း၊ သူ့အနေအထားနှင့် သူ့တာဝန်ဝတ္တရားများကို သိရှိနားလည်သော ယောကျ်ားတစ်ယောက်၏ အကြောင်းကို ပြောပြနေခြင်းဖြစ်သည်။ ဘုရားသခင်၏အုပ်စိုးမှုအောက်၌ရှိသော လူတစ်ယောက်သည် မိမိ မိသားစုအား ပညတ်ရန် တာဝန်ရှိသည့် အခြေအနေတချို့ရှိနေပါသည်။ ဘုရားသခင် စိတ်တိုင်းကျဖြစ်နိုင်ရန် နှင့် ကိုယ်တော်၏ ကောင်းချီးမင်္ဂလာခံစားရန်၊ အိမ်ထောင်၌ “ဒါလုပ်ရမည်။ ဒါမလုပ်ရဘူး” ဟု ဖခင်တွင် ပြော ပိုင်ခွင့်ရှိသည်။ မိသားစု လိုက်နာမည့်အခြေခံစည်းကမ်းချက်များကို သတ်မှတ်ရန် ဖခင်၏ လုပ်ပိုင်ခွင့်ဖြစ်သည် ဥပမာ၊ ဘယ်အချိန် မိသားစုလက်ဆုံစားကြရမည်။ ဘယ်အချိန်မိသားစုအိမ်ပြန်လာကြရမည်။ မိသားစုအနေ ဖြင့် မည်သည့် ဧည့်ခံမှုမျိုးကို ခွင့်ပြုရမည်၊ ရုပ်မြင်သံကြားကို ဘယ်လောက်ကြာကြည့်ရှုခွင့်ပြုရမည်။ မည် သည့်အစီအစဉ်များကို ကြည့်ရှုခွင့်ပြုရမည် စသည့်စည်းကမ်းမျိုးဖြစ်သည်။ ဖခင်တစ်ဦးသည် ဤကဲ့သို့ မိသား စုစည်းကမ်းသတ်မှတ်ပိုင်ခွင့်ရှိရုံမဟုတ်ဘဲ တားမြစ်စရာပညတ်စရာရှိလျှင် ဖခင်တွင် တာဝန်ဝတ္တရားရှိသည်။ “ဤအမှုကို သူပြုလုပ်လိမ့်မည်ဟု ငါယုံကြည်သောကြောင့် ငါကတိတော်အတိုင်း အာဗြဟံ၌ ပြုတော်မူမည်” ဟု ထာဝရဘုရားမိန့်တော်မူသည်။
                            စတုတ္ထ၊ သမ္မာကျမ်းထဲတွင် အာဗြဟံကို နောင်လာနောက်သား ယုံကြည်သူများအတွက် စံနမူနာ အဖြစ် သတ်မှတ်ဖော်ပြထားလေသည်။ အကယ်စင်စစ် ကျွန်ုပ်တို့သည် ယုံကြည်ခြင်းအားဖြင့် အာဗြဟံ၏ သားသမီးများဖြစ်ကြသည်။ ကျွန်ုပ်တို့၏ အဘအာဗြဟံ၏ယုံကြည်ခြင်းခြေလှမ်းအတိုင်း လျှောက်လှမ်းကြရ မည်ဟု ဓမ္မသစ်ကျမ်းမှ ပြောဆိုနေပါသည်။ အာဗြဟံ၏ ယုံကြည်ခြင်းခြေလှမ်းများ၌ လျှောက်လှမ်းခြင်းဆို သည်မှာ အာဗြဟံသည် သူ၏အိမ်ထောင်မိသားစုတွင် ကျင့်သည့်အတိုင်း ကျွန်ုပ်တို့လည်းမိမိတို့အိမ်ထောင် မိသားစုတွင် ကျင့်ရမည်ဟု ဆိုလိုခြင်းဖြစ်သည်။
                            ဤအပိုင်းကို နိဂုံးချုပ်ရန် ဥပမာတစ်ခုဖြင့် နှိုင်းယှဉ်ပါမည်။ အာဗြဟံနှင့်အတူတူ တာရှည်သွား၍၊ အာ ဗြဟံ ခံစားသမျှနီးပါး ခံစား၍၊ အာဗြဟံအတွက် ဘုရားသခင် ပြုတော်မူသမျှနီးပါး တွေ့မြင်ခဲ့သော အခြားလူ တစ်ယောက်ရှိခဲ့လေသည်။ သူ့နာမည်မှာ လောတဖြစ်သည်။ သို့သော် အာဗြဟံနှင့် လောတလမ်းခွဲရမည့် အချိန်ရောက်လာသည်။ အဘယ်ကြောင့်ဆိုသော် သူတို့၏ သိုးအုပ်၊ နွားအုပ်များ အတူတူနေရန် များပြားလွန်း သည်။ အာဗြဟံသည် စိတ်သဘောထားကောင်းသော ပုဂ္ဂိုလ်ပီပီ လောတအား “ဘယ်သွားချင်သလဲ ရွေးပါ။ ခင်ဗျာမသွားချင်တဲ့အရပ်ဘက်ကို ငါသွားမယ်” ဟု ပြောလေသည်။ လောတသည် ဒုစရိုက်အပြစ်နှင့်ပြည့်သော သောဒုံဘက်သို့ သွားရန် ရွေးချယ်သည်။ လောတအကြောင်းကို ဆက်လက်လေ့လာရာတွင် သူနှင့် သူမိသားစု သည် သောဒုံမြို့ထဲသို့ ရောက်နေသည်။ ထိုမြို့ပေါ်သို့ ဘုရားသခင်၏ စီရင်အပြစ်ဒဏ်ပေးခြင်း ကျရောက် တော့မည်ဖြစ်သည်။ လောတသည် သူ၏သမက်များနှင့် မိသားစုအများစုလွတ်မြောက်ဖို့ အသက်စွန့်လောက် အောင် ကြိုးပမ်းခဲ့သော်လည်း မအောင်မြင်ခဲ့ပါ။ သူ့တစ်ကိုယ်လွတ်မြောက်၍ ဖျက်ဆီးခြင်းခံရသော သောဒုံ မြို့မှ မီးခိုးတလူလူထွက်နေသည်ကို လှမ်းကြည့်သည့်အခါ ထိုမြို့ထဲတွင် မိမိ၏မိသားစု ဖျက်ဆီးခြင်းခံရသည် မှာ သူ့တွင် တာဝန်ရှိသည့်အကြောင်း သဘောပေါက်ပါလိမ့်မည်။
                            ဖခင်များခင်ဗျာ၊ သင်၏သားသမီးများကို သောဒုံမြို့ထဲသို့ သွားရန် ဦးဆောင်နိုင်ပါသည်။ သို့သော် ထိုမြို့ထဲမှ သင်၏ သားသမီးများကို ပြန်လည်ခေါ်ထုတ်နိုင်စွမ်းရှိချင်မှရှိပါမည်။ ဖခင်တစ်ဦးအနေဖြင့် လောတ ၏ပခုံးပေါ်တွင် ထိတ်လန့်စရာကောင်းသော တာဝန်ဝတ္တရားကြီး ရပ်တည်နေပါသည်။ သူသည် အပြစ်ဒုစရိုက် နယ်မြေထဲသို့ သူ၏သားသမီးများကို ဦးဆောင်ခဲ့ပြီး နောက်ဆုံး တရားစီရင်ခြင်းကျရောက်သောအခါ ပြန်လည် လွတ်မြောက်အောင် မတတ်နိုင်ရှာပါ။
                        </p>
                    </div>
                    <div class="tab-pane fade" id="list-item-10" role="tabpanel" aria-labelledby="list-settings-list">
                        <h2>၆</h2><h4>ဖခင်ဝတ္တရားပျက်ကွက်သောအခါ</h4>
                        <p>ဖခင်တစ်ဦးတာဝန်မကျေဘူးဟု ဆိုကြပါစို့။ သူ့အိမ်ထောင်မည်သို့ဖြစ်မည်နည်း။ သို့မဟုတ် လူမျိုး တစ်မျိုးတည်းက ဖခင်များတာဝန်မကျေလျှင် ထိုလူမျိုး မည်သို့ဖြစ်မည်နည်း။ အာဗြဟံသည် ဖခင်တစ်ဦး အနေဖြင့် တာဝန်ကျေမည်ဟု ဘုရားသခင်သိရှိထားတော်မူသည့်အတွက် အာဗြဟံသည် ကြီးမြတ်၍ တန်ခိုး နှင့် ပြည့်စုံသောလူမျိုးဖြစ်မည်ဟု ကတိပြုတော်မူခဲ့သည်။ သို့သော် ဖခင်များ တာဝန်မကျေပွန်သော လူမျိုး တစ်မျိုးသည် မည်သို့ဖြစ်မည်နည်း။
                            တရားဟော၊၂၈ တွင် မောရှေသည် အမှုအရာနှစ်ရပ်ကို သတ်မှတ်ဖော်ပြထားလေသည်။ ပထမ ကိုယ် တော်၏စကားကို နာခံလျှင် ဘုရားသခင်၏လူမျိုးအပေါ် ကျရောက်မည့် ကောင်းချီးမင်္ဂလာများ၊ ဒုတိယ၊ ကိုယ်တော်၏စကားကို မနာခံလျှင် သူတို့အပေါ် ကျရောက်မည့် ကျိန်ခြင်းအမင်္ဂလာများဖြစ်သည်။ ပထမ ဆယ့်လေးပိုဒ်တွင် ကောင်းချီးမင်္ဂလာများပါဝင်သည်။ ကျန်အပိုဒ်များ ၁၅ မှ ၆၈ တိုင်အောင် ဘုရားသခင်၏ တရားလမ်း၌ လျှောက်လှမ်းရန် မနာခံဘဲ ပညတ်တရားများကို မစောင့်ရှောက်လျှင် ကျရောက်မည့် ကျိန်ခြင်း အမင်္ဂလာများ အစီအရီဖော်ပြထားလေသည်။
                            ဤတွင် အံ့ဩဖွယ်၊ ကြောက်လန့်ဖွယ် ကောင်းသောကျိန်ခြင်းအမင်္ဂလာ အမြောက်အမြားကို ဖော်ပြ သည့်အနက် တစ်ခုကို အထူးဖော်ထုတ်တင်ပြလိုပါသည်။ တရားဟော၊ ၂၈:၄၁ တွင် မောရှေရေးသားထာသော အကြောင်းအရာမှာ 
                        
                        သားသမီးကို ဘွားမြင်သော်လည်း သူတို့နှင့် မပျော်မမွေ့ရ။ ရန်သူတို့သည် သိမ်းသွားကြလိမ့်မည်။
                        
                            မောရှေအသုံးပြုသောစကားမှာ ယောကျ်ားများနှင့်သက်ဆိုင်သည်။ တစ်နည်းအားဖြင့် ဖခင်များအား အဓိကရည်ညွှန်းခြင်းဖြစ်သည်။ “ဖွားမြင်” ဟူသောစကားမှာလည်း မိခင်မှ ဖွားမြင်ခြင်းသဘောကို မဆောင်ဘဲ မူလအားဖြင့် ဖခင်များ၏ မျိုးပွားခြင်းသဘောကို ဆောင်လေသည်။ ထို့ကြောင့် ဤကျမ်းပိုဒ်သည် ဖခင်များ အတွက် သီးသန့်ဖြစ်သည်ဟု ဖော်ပြခြင်းမရှိစေကာမူ အဓိကအားဖြင့် ဖခင်များကို ဦးတည်နေသည်။ ထပ်မံ ဖော်ပြမည်ဆိုလျှင် “သင်တို့သည် သားများ၊ သမီးများကို ဖွားမြင်ကြလိမ့်မည်။ သို့သော် သူတို့နှင့် မပျော်မပါးရ” သားသမီးများနှင့်မပျော်မပါးရခြင်းသည် ကျိန်ခြင်းအမင်္ဂလာဖြစ်သည်ဟု တစ်ချိန်တုန်းက ကျွန်တော်သဘော ပေါက်တုန်လှုပ်ခဲ့ပါသည်။ မိမိကိုယ်ကို မေးမိသည်။ “ယခုခေတ် မိဘဘယ်နှစ်ပါးသည် သူတို့သားသမီးများနှင့် တကယ့်ကို ပျော်ပျော်ပါးပါးနေကြပါသလဲ။”
                            ဤတွင် ကျွန်တော့်မိတ်ဆွေတစ်ဦး အသင်းအုပ်ဆရာတစ်ပါးကို သတိရလေသည်။ သူ့တွင် သားသမီး တစ်အုပ်ကြီးရှိသည်။ တစ်နေ့သူသည် ဤကဲ့သို့ ဆုတောင်းသည်ကို ကျွန်ုပ်ကြားမိပါသည်။ “ဘုရားသခင်၊ သား သမီးများဟာ ဝန်ထုပ်ဝန်ပိုးတစ်ရပ်မဟုတ်ဘဲ ကောင်းချီးမင်္ဂလာဖြစ်သည့်အကြောင်းကို သတိရဖို့ ကူညီမစ တော်မူပါ။” သူသည် ခိုင်မာသောယုံကြည်ခြင်းဖြင့် ဆုတောင်းနေသည်ဟု ကျွန်တော်မခံစားမိခဲ့ပါ။ မိဘအများ ဆုံးသည် သူတို့သားသမီးများနှင့် အစစ်အမှန်မပျော်မွေ့ကြဘူးဟု ကျွန်တော်မြင်ပါသည်။ မည်သည့်အကြောင်း ကြောင့် မပျော်မွေ့ကြသနည်း။ မနာခံခြင်းသည်ကျိန်ခြင်းအမင်္ဂလာတစ်ရပ်ဖြစ်သည်။ သားသမီးတို့သည် ယောကျ်ားနှင့် မိန်းမတို့အား ဘုရားသခင်ပေးသနားတော်မူသော ကောင်းချီးမင်္ဂလာအကြီးမြတ်ဆုံး ဖြစ်သည်။ အဖများနှင့် မိခင်များသည် အထူးသဖြင့် အဖေများသည် သခင်ဘုရား၏ တရားလမ်း၌ မလျှောက်လှမ်းသော အခါ တစ်ဖန် ထိုကောင်းချီးမင်္ဂလာသည် ကောင်းချီးမင်္ဂလာတစ်ပါး မဖြစ်တော့ပါ။ ဘုရားသခင်၏ တရားလမ်း ကို မစောင့်ဘဲ ထိုတရားလမ်း၌ မလျှောက်လှမ်းလျှင် “ သားသမီးများနှင့် မပျော်မွေ့နှင့်။ ရန်သူတို့သိမ်းသွား ခြင်းခံလိမ့်မည်” ဟု မောရှေသည် ဣသရေလလူမျိုးအဖများအား ကြိုတင်သတိပေးခြင်းဖြစ်သည်။
                            လွန်ခဲ့သော အနှစ်နှစ်ဆယ်အတွင်း ကလေးများသိန်းဂဏာန်းနှင့်ချီ၍ စာတန်ကျော့ကွင်းအမျိုးမျိုးဖြစ် သည့် မူးယစ်ဆေးဝါး သုံးစွဲခြင်း၊ မတရားသောလိင်ဆက်ဆံခြင်း၊ မှော်ပညာနယ်ဝိဇ္ဇာလိုက်စားခြင်းနှင့် မိစ္ဆာဒိဌိ အယူဝါဒအမျိုးမျိုးထဲသို့ ကျရောက်ကြလေသည်။ ဤအမှုအရာသည် တိုင်းတစ်ပါး စစ်တပ်မှ တိုင်းပြည်တစ် ပြည်ကို ဝင်ရောက်တိုက်ခိုက်သိမ်းပိုက်၍ ပြည်သူပြည်သားများကို သုံ့ပန်းအဖြစ် ခေါ်သွားခြင်းသဏ္ဌာန် ဖြစ်ပေ သည်။ မည်သည့်အကြောင်းကြောင့် ဤမျှများပြားသော ကလေးသူငယ် သန်းပေါင်းများစွာတို့သည် ဖမ်းသွား ခြင်းခံကြရသလဲ။ အဖြေမှာ သမ္မာကျမ်း၌ ဖော်ပြထားသည့်အတိုင်း ဖခင်များမှာ သူတို့၏ တာဝန်ဝတ္တရားများ ကို မကျေပွန်ကြသောကြောင့်ဖြစ်သည်။
                            အကျင့်ပျက် လမ်းသူရဲများအကြောင်းကို ကျွန်ုပ်တို့ များစွာကြားကြပါသည်။ ရှေးဦးစွာ လူကြီးလမ်းသူ ရဲများမရှိလျှင် လူငယ်လမ်းသူရဲများရှိမည်မဟုတ်ပါ။ လူကြီးလမ်းသူရဲများမှ မွေးထုတ်သောကြောင့် လူငယ် လမ်းသူရဲများပေါ်လာသည်။
                            အိမ်ထောင်တွင် ဖခင်၏တာဝန်ဝတ္တရားတစ်ခုမှာ ယဇ်ပုရောဟိတ်အရာဖြစ်သည်ဟု ဖော်ပြပြီးဖြစ် သည်။ မာလခိ၊ ၂:၇ တွင် ယဇ်ပုရောဟိတ်တစ်ပါး၌ လိုအပ်သောအရာကို သခင်ဘုရား ဖော်ပြထားသည်မှာ -
                        
                        ယဇ်ပုရောဟိတ်၏နှုတ်ခမ်းသည် ပညာကို စောင့်ရမည်။ သူ၏နှုတ်၌ လူတို့သည် တရားတော်ကိုရှာ ကြရမည်။ အကြောင်းမူကား၊ သူသည် ကောင်းကင်ဗိုလ်ခြေအရှင် ထာဝရဘုရား စေလွှတ်တော်မူ သော တမန်ဖြစ်၏။
                        
                            ယဇ်ပုရောဟိတ်၏ တာဝန်ဝတ္တရားမှာ ထာဝရဘုရား၏ တရားတော်ကို သိရှိ၍ ထာဝရဘုရား၏လူတို့ အား အနက်ဖွင့်ဟောပြောရန် ဖြစ်သည်။ ထို့ကြောင့်၊ ယဇ်ပုရောဟိတ်သည် တမန်ဖြစ်သည်။ တမန်ထက် ပိုမို သင့်မြတ်သော စကားကို သုံးမည်ဆိုလျှင် ယဇ်ပုရောဟိတ်သည် ထာဝရဘုရား၏ လူများသို့ ထာဝရဘုရား၏ “ကိုယ်စားလှယ်” ဖြစ်သည်။ ဤအကြောင်းအရာသည် စောစောပိုင်းက ဆွေးနွေးဖော်ပြပြီးသကဲ့သို့ ဖခင်သည် ယဇ်ပုရောဟိတ်အဖြစ် တာဝန်ရှိသည့်အကြောင်းကို ထပ်မံဖော်ပြခြင်းဖြစ်သည်။ သူ၏နှုတ်မှ ပညာစကားကို သာ ထွက်ရပါမည်။ သူ၏သားသမီး၊ သူ၏အိမ်ထောင်သည် သူ၏နှုတ်မှ သခင်ဘုရားကို ရှာကြရမည်။ သူသည် မိသားစုသို့ ဘုရားသခင်၏ ကိုယ်စားလှယ်ဖြစ်ရပါမည်။
                            ယဇ်ပုရောဟိတ်များသည် မိမိတို့တာဝန်ဝတ္တရား၌ မအောင်မြင် အထမမြောက်ကြလျှင် မည်သို့ဖြစ် မည်နည်း။ ဟောရှေ၊၄:၆ ၌ ယဇ်ပုရောဟိတ်များ တာဝန်ပျက်ကွက်သည့်အခါ ထိုအိမ်ထောင်တွင် ဖြစ်မည့် အရာများ၊ ထိုလူမျိုးတွင် သို့မဟုတ် ထိုလူမျိုး၏ လူမှုရေး အခြေအနေတွင် ဖြစ်မည့်အရာတို့ကို ဘုရားသခင် အတိအလင်း ကြေညာထားတော်မူလေသည် -
                        
                        ငါ့လူတို့သည် ပညာနည်းသောကြောင့် ဆုံးရှုံးကြ၏။ (သိပ္ပံပညာ၊ ဝိဇ္ဇာပညာမဟုတ်ဘဲ ဘုရားသခင်၏ တရားလမ်းအကြောင်းနှင့် နှုတ်ကပတ်တော်တို့ကို မသိရှိရခြင်း) သင်သည် ပညာကိုပယ်သောကြောင့် ငါ့ယဇ်ပုရောဟိတ်အဖြစ်သို့ မရောက်စေခြင်းငှာ၊ သင့်ကို ငါပယ်မည်။ သင်၏ ဘုရားသခင်တရားကို သင်မေ့လျော့သောကြောင့်၊ သင်၏ သားသမီးများကို ငါမေ့လျော့မည်။
                        
                            ဤကျမ်းပိုဒ်ပါ အကြောင်းအရာသည် ဖခင်များအတွက် ပြင်းထန်သောစကားဖြစ်သည်။ ဆိုလိုရင်း အတိုင်း ဘုရားသခင်မိန့်တော်မူသောစကားမှာ- “သင်၏အိမ်ထောင်စုတွင် သင်သည် ယဇ်ပုရောဟိတ်ဖြစ်ဖို့ ငါ မျှော်လင့်ထားသည်။ သို့သော် သင်၏အိမ်သူအိမ်သားများလိုအပ်သောပညာရေးကို သင်ငြင်းဆန်သည့်အတွက် သင့်ကိုလည်း ငါငြင်းပယ်မည်။ သင့်ကို ယဇ်ပုရောဟိတ်အဖြစ် ငါလက်မခံတော့ပါ။ ဆက်လက်၍ သင်၏သား သမီးများကိုယ်စား သင်၏ ယဇ်ပုရောဟိတ်အဖြစ်ကို ငါလက်မခံတော့သည့်အတွက် သင်၏သားသမီးများကို လည်း ငါမေ့မေ့ပျောက်ပျောက် ထားခဲ့မည်။”
                            ထိတ်လန့်စရာကောင်းပါဘိ! မိဘများအနေဖြင့် ဤကဲ့သို့ ဘုရားသခင်မိန့်တော်မူသည်ကို စဉ်းစား ကြည့်ပါ။ “သင်တို့သည် မိဘတာဝန်ဝတ္တရားပျက်ကွက်နေကြသည့်အတွက် သင်တို့၏ သားသမီးများကို ငါမေ့ လျော့မည်။ သူတို့မရှိသလို ငါသဘောထားမည်။ စာရင်းထဲမှ ပယ်ဖျက်မည်။ သူတို့သည် ငါ့ရှေ့မှာ အရေးပါ အရာမရောက်ကြတော့ဘူး။” ကျွန်တော်တို့၏ လူမျိုး၊ ကျွန်တော်တို့၏ လူနေမှုအဆင့်အတန်း၊ ဉာဏ်ပညာ ဓလေ့ထုံးစံနှင့် ယဉ်ကျေးမှုတိုးတက်ရာတွင် ဘုရားသခင် မေ့လျော့တော်မူသော ကလေးသူငယ်များဖြင့် ပြည့် နှက်နေပါသည်။ အကြောင်းမှာ သူတို့၏အဘများသည် ထာဝရဘုရားသခင်၏ တရားတော်ကို မလိုက်နာ၊ မစောင့်ထိန်းကြသောကြောင့်ဖြစ်သည်။ 
                            ဤအတိုင်း ကျွန်တော်ဆိုချင်ပါသည်။ ဘုရားသခင်၏ တရားတော်ကို သိရှိဖို့ ငြင်းဆန်သောဖခင်သည် သူ့အိမ်ထောင်၏ ယဇ်ပုရောဟိတ်ဖြစ်ဖို့ အခွင့်အရေးကို ဆုံးရှုံးသည်. ဖခင်၏ ယဇ်ပုရောဟိတ်ဖြစ်ဖို့ အခွင့် အရေးကို ဆုံးရှုံးသည်။ ဖခင်၏ ယဇ်ပုရာဟိတ်အမှုတော် မရနိုင်တော့သည့်အခါ “သင်၏ သားသမီးများကို ငါ မေ့လျော့မည်” ဟု ပြတ်ပြတ်သားသား ဘုရားသခင် မိန့်တော်မူသည်။ အလေးအနက် စဉ်းစားရမည့်အကြောင်း အရာဖြစ်သည်။ 
                            နိဂုံးချုပ်ရာတွင် ဓမ္မဟောင်းကျမ်း၏ နောက်ဆုံးကျမ်းပိုဒ်နှစ်ပိုဒ်ကို ပြန်ကြည့်လျှင် “ကျိန်ခြင်းဘေး” ဟူသော စကားဖြင့် အဆုံးသတ်သည့်အကြောင်းကို ဆင်ခြင်သုံးသပ်ဖူးပါသလား။ ဓမ္မဟောင်းကျမ်းအပြီးတွင် ဘုရားသခင်သည် လူသားအား ပြောစရာမရှိတော့ဘူးဟုဆိုလျှင်၊ ပုထုဇဉ်မျိုးအား ဘုရားသခင်၏ နောက်ဆုံး စကားမှာ ကျိန်ခြင်းဘေးဖြစ်နေသည်မှာ အလေးအနက် စဉ်းစားစရာဖြစ်သည်။ ဤကျိန်ခြင်းဘေးမှ ထွက် ပေါက်ပြသော ဓမ္မသစ်ကျမ်းအတွက် ဘုရားသခင်၏ ကျေးဇူးတော်ကို ချီးမွမ်းပါသည်။
                            ဓမ္မ‌ဟောင်းကျမ်း၏ နောက်ဆုံးစာအုပ်ဖြစ်သော မာလခိအနာဂတ္တိကျမ်း၏ နောက်ဆုံးအပိုဒ်နှစ်ပိုဒ် တွင် ဘုရားသခင် မိန့်တော်မူသည်မှာ မာလခိ၊ ၄:၅-၆
                        
                        ကြည့်ရှုလော့။ ထာဝရဘုရား၏ ကြောက်မက်ဘွယ်သော နေ့ရက်ကြီးမရောက်မီ၊ ပရောဖက်ဧလိယ ကို သင်တို့ရှိရာသို့ ငါစေလွှတ်မည်။ ငါသည် လာ၍ သင်တို့၏ပြည်ကို ကျိန်ခြင်းဘေးနှင့် ဒဏ်မခတ် မည်အကြောင်း၊ ထိုပရောဖက်သည် သားတို့နှင့် အဘတို့ကို၎င်း၊ အဘနှင့် သားတို့ကို၎င်း၊ အသင့် အတင့်ဖြစ်စေမည်ဟု မိန့်တော်မူ၏။ 
                        
                            အနာဂတ္တိကျမ်းဖော်ပြချက်တွင် ဤမျှကျယ်ပြန့်သော ထိုးထွင်းဉာဏ်စွမ်းရည်ကို ကျွန်တော် အလွန် သဘောကျအထင်ကြီးမိပါသည်။ အကြောင်းမှာ နှစ်ပေါင်းနှစ်ထောင်ကျော်တုန်းက ပရောဖက်မာလခိဖော်ပြ သည်မှာ ယခုခေတ် အကြီးမားဆုံး လူမှုရေးပြဿနာဖြစ်သော အိမ်ထောင်မိသားစု တကွဲတပြားဖြစ်သည့် ပြဿနာဖြစ်ပါသည်။ သားသမီးများကို မိဘများက ပေါ့ပေါ့တန်တန် သဘောထားကြသည်။ ဤအခြေအနေ သည် ပြောင်းလဲခြင်းမပြုလျှင်၊ အိမ်ထောင်မိသားစုဖြစ်စေ၊ လူမျိုးတစ်မျိုးလုံးဖြစ်စေ၊ လူနေမှုအဆောက်အအုံ တစ်ခုလုံးဖြစ်စေ ကျိန်ခြင်းဘေးကျရောက်လာမည်ဟု ပရောဖက်မာလခိမှ ကြိုတင်သတိပေးနေသည်။ ယခု ခေတ် ရင်ဆိုင်နေကြသော အခြေအနေတွင် ကျွန်ုပ်တို့ ရွေးချယ်ရန် နည်းလမ်းနှစ်ခုဖြင့် ဘုရားသခင်၏ နှုတ်က ပတ်တော်မှ ဖော်ပြတော်မူပါသည်။ ၎င်းတို့မှာ မိသားစုဆက်ဆံရေးပုံမှန်ဖြစ်စေ၍ အသက်ရှင်မည်လား။ သို့မ ဟုတ် မိသားစုဆက်ဆံရေး ပိုမိုဆိုးဝါးစေ၍ လွန်ခဲ့သောနှစ်ပေါင်းနှစ်ဆယ်ကတည်းက ဆုတ်ယုတ်သကဲ့သို့ ဆုတ်ယုတ်စေမည်လောတို့ဖြစ်သည်။ ဒုတိယအဆိုကိုရွေးလျှင်၊ ဘုရားသခင်၏ ကျိန်ခြင်းဘေးအောက်တွင် ပျက်စီးကြလိမ့်မည်။ ဤအဆိုနှစ်ရပ်ကို ကြိုက်သလိုရွေးယူပါ။
                            မိသားစုကံကြမ္မာကို အဆုံးအဖြတ်ပေးရမည့်သူများမှာ ဖခင်များဖြစ်သည်။ ဖခင်တို့တွင် တာဝန်ရှိ သည်ဟု ဘုရားသခင် သတ်မှတ်တော်မူသည်။ အာဗြဟံသည် ဘုရားသခင်အလိုတော်ရှိ၍ ယုံကြည်အားထား နိုင်သောဖခင်မျိုးဖြစ်သည့်အတွက် “အာဗြဟံသည် ယုံကြည်၍ တန်ခိုးနှင့်ပြည့်စုံသော လူမျိုးကြီးဖြစ်လိမ့်မည်” ဟု ကိုယ်တော်မိန့်တော်မူခဲ့သည်။ သို့သော်၊ ဆန့်ကျင်ဘက်အကြောင်းအရာလည်းမှန်ကန်ပေသည်။ ဖခင်များ ပျက်ကွက်၍ တာဝန်ဝတ္တရားများ မကျေပွန်သောနေရာအရပ်တွင် လူမျိုးတစ်မျိုးသည် ဆက်လက်မကြီးထွား နိုင်တော့ပါ။ ယခုခေတ် ကျွန်ုပ်တို့ ရင်ဆိုင်နေကြသော အရေးအခင်းပင်လျှင် ဤအဖများ၏ ပြဿနာဖြစ်သည် ဟု ကျွန်ုပ်ယုံကြည်သည်။ အဖများသည် ဘုရားသခင်ထံတော်သို့ ပြန်လှည့်၍၊ ဘုရားသခင်၏ ရှေ့မှောက်တွင် မိမိတို့ အိမ်ထောင်မိသားစုအပေါ်ရှိနေသော တာဝန်ဝတ္တရားများကို ရင်ဆိုင်ဖြေရှင်းမည်လော။ သို့မဟုတ် မိသားစုအတွင်းမှ အစပြု၍ မိသားစုကို ဖျက်ဆီးနေသော လက်ရှိကိုယ်ကျင့်တရားနှင့် လူမှုရေးပြိုကွဲမှုကို ဆက် လက်လျှောက်လှမ်းပြီး အဆုံး၌ ကျိန်ခြင်းဘေးနှင့် ရင်ဆိုင်ကြမည်လော။
                            လူမျိုး၏ကံကြမ္မာကို သတ်မှတ်ပေးသော ဖခင်များဆုံးဖြတ်ရန်ဖြစ်သည်။ ဖခင်များသည် သားသမီး များဘက်ကို လှည့်ကြည့်ဖို့ ဘုရားသခင်အလိုရှိတော်မူသည်။ ပြီးမှသာ သားသမီးများသည် မိမိတို့ ဖခင်များထံ သို့ ပြန်လှည့်လိမ့်မည်ဟု ဘုရားသခင် ကတိပြုတော်မူသတည်း။
                        </p>
                    </div>
                    <div class="tab-pane fade" id="list-item-11" role="tabpanel" aria-labelledby="list-settings-list">
                        <h4>စာရေးသူ၏ အတ္ထုပ္ပတ္တိ</h4>
                        <p>စာရေးသူ ဒေရက်ပရင့်(စ်)သည် ဗြိတိသျှမိဘမှ အိန္ဒိယပြည်တွင် မွေးဖွားသည်။ ဗြိတိသျှပြည်နယ်ရှိ နာမည်ကြီးကျောင်းတော်ကြီးများဖြစ်သည်။ Eton College နှင့် Cambridge University တို့မှ ဂရိနှင့် လက် တင်ဘာသာများကို ထူးခြားပြောင်မြောက်စွာ လေ့လာဆည်းပူးခဲ့ပါသည်။ ၁၉၄၀ ခုနှစ်မှ ၁၉၄၉ ခုနှစ်တွင် Cambridge တက္ကသိုလ်ရှိ King’s College ၌ မိတ်သဟာယအဖွဲ့ကို ဦးဆောင်ခဲ့ပါသည်။ ဟေဗြဲဘာသာရပ် ကို Cambridge University နှင့် Hebrew University တို့မှ ဆည်းပူးခဲ့ပါသည်။ အခြားသော ဘာသာစကား များကိုလည်း ပြောဆိုတတ်မြောက်ပါသည်။
                            ဒုတိယကမ္ဘာစစ်အတွင်း ဗြိတိသျှတပ်မတော်၌ ဆေးတပ်သားအဖြစ် တာဝန်ထမ်းဆောင်နေစဉ် ခရစ် တော်နှင့် ထိတွေ့ပြီး အသက်တာလုံးဝပြောင်းလဲသွားပါသည်။ သူ၏သက်သေခံချက်တွင်၊ ခရစ်တော်နှင့် ထိ တွေ့ခြင်းမှ အဖြေနှစ်ခု တွေ့ရပါသည်။ ပထမ ခရစ်တော်သည် အသက်ရှင်ကြောင်း၊ ဒုတိယ သမ္မာကျမ်းသည် မှားယွင်းခြင်းမရှိ၊ ယုံကြည်သူတိုင်း အားထားရန်နှင့် လူ့ဘဝအသက်တာကို ပြောင်းလဲစေရန် အခွင့်တန်ခိုးရှိ ကြောင်း သိရှိနားလည်ယုံကြည်ရပါသည်။
                            ဒုတိယကမ္ဘာစစ်ကြီး ပြီးဆုံးသော်၊ အမှုထမ်းဆောင်သော ယေရုရှလင်မြို့တော်တွင် ဆက်လက်နေ ထိုင်ခဲ့ပါသည်။  လေးဒီယာ(Lydia)နှင့် လက်ထပ်သောအခါ လေးဒီယာ၏ မွေးစားသမီး(၈)ယောက်တို့၏ ဖခင် ကြီးဖြစ်လာသည်။ မိသားစုနှင့်အတူ ၁၉၄၈ ခုနှစ် အစ္စရေးနိုင်ငံ ထူထောင်ခြင်းကို ကြိုဆိုခဲ့ကြပါသည်။ အာဖရိ ကတိုက် ကင်ညာနိုင်ငံသို့ ကျောင်းဆရာအဖြစ် တာဝန်ထမ်းဆောင်စဉ် (၉)ယောက်မြောက်သော မွေးစားသမီး ကို ရကြပါသည်။
                            ၁၉၇၅ခုနှစ် လေးဒီယာကွယ်လွန်ပြီး ၁၉၇၈ ခုနှစ်တွင် ဒေရက်ပရင့်(စ်)သည် ရုသ(Ruth)နှင့် လက် ထပ်ခဲ့ပါသည်။ ရုသ၏ သားသမီး(၃)ယောက်ဖြင့် ဒေရက်ပရင့်(စ်) မိသားစုသည် သားသမီး (၁၂) ယောက်နှင့် မြေးမြစ်များစွာတို့ကို တိုးပွားလာပါသည်။
                            လူမျိုးစွဲ၊ အယူဝါဒစွဲ၊ ဂိုဏ်းဂဏစွဲမရှိဘဲ နှုတ်ကပတ်တရားတော်ကို လွတ်လပ်စွာ ဟောကြားသွန်သင် ပါသည်။ သမ္မာကျမ်းကို ရှင်းလင်းစွာဟောကြားသော ဓမ္မကထိကအဖြစ် နိုင်ငံတကာမှ အသိအမှတ်ပြုခြင်း လည်းခံရပါသည်။ Today with Derek Prince ရေဒီယို အစီအစဉ်ဖြင့် နေ့စဉ်ကမ္ဘာ့လူဦးရေ၏ ထက်ဝက်ခန့် အား သမ္မာတရားကို ကြားသိသောအခွင့်ရကြသည်။ ၎င်းအပြင် ဘာသာစကား အသီးသီးဖြင့် အသံလွှင့်လျက် ရှိပါသည်။ စာအုပ်မျိုးပေါင်း (၃၀) ကျော်ကိုလည်း ထုတ်ဝေခဲ့ပြီး ဘာသာစကားပေါင်း (၅၀) ကျော်သို့ ဘာသာ ပြန်ဆိုခဲ့ပြီးဖြစ်ပါသည်။
                            Derek Prince Ministries ၏ Global Outreach Leaders Program မှ စာအုပ်များနှင့် ကက် ဆက်ခွေများကို ခရစ်ယာန်ခေါင်းဆောင်များသို့ အခမဲ့ပို့ပေးလျက်ရှိပါသည်။
                            ဒေရက်ပရင့်(စ်)သည် အသက်(၇၅)နှစ်ကျော်သော်လည်း ကမ္ဘာတစ်ဝန်း ခရီးပြုလျက် ဘုရားသခင်၏ သမ္မာတရားဟောကြားသွန်သင်ခြင်း၊ ဖျားနာသူများအား ဆုတောင်းပေးခြင်း၊ ဒုက္ခသည်များအား ကူညီမစခြင်း စသည်တို့ကို လုပ်ဆောင်လျက်ရှိသည်။
                            Derek Prince Ministries ၏ နိုင်ငံတကာ အခြေစိုက်ရုံးချုပ်မှာ အမေရိကန်ပြည် North Carolina ပြည်နယ်၊ Charlotte မြို့တွင် တည်ရှိပါသည်။ ဩစတေးလျ၊ ကနေဒါ၊ ဂျာမဏီ၊ ဟော်လန်၊ နယူးဇီလန်၊ တောင်အာဖရိကနှင့် ယူကေနိုင်ငံတို့တွင် ရုံးခွဲများ ဖွင့်လှစ်ထားပါသည်။
                        </p>
                    </div>
                  </div>
                </div>
              </div>
              <div class="row">
                <div class="col-md-4">
                    <div class="liblit">
                        <h5>Books</h5>
                        <ul>
                            <li><a href=""></a>သင်ခန်းစာ သို့</li>
                            <li><a href=""></a>စာအုပ်များ သို့</li>
                            <li><a href=""></a></li>
                        </ul>
                    </div>
                </div>
                  <div class="col-md-8">
                      <div class="liblit">
                        <h5>လူကြိုက်များသော စာအုပ်များ</h5>
                        <ul class="list-group list-group-horizontal-md">
                            <a href="#" class="list-group-item list-group-item-action list-group-item-danger">A simple danger list group item</a>
                            <a href="#" class="list-group-item list-group-item-action list-group-item-danger">A simple danger list group item</a>
                            <a href="#" class="list-group-item list-group-item-action list-group-item-danger">A simple danger list group item</a>
                            <a href="#" class="list-group-item list-group-item-action list-group-item-danger">A simple danger list group item</a>
                          </ul>
                      </div>
                  </div>
              </div><hr>
              <div class="row">
                <div class="col-8  ">
                    <div class="ind-bok wow animate__animated animate__fadeInLeft">
                        <h3>သမ္မာကျမ်းစာလေ့လာခြင်း</h3>
                        <a href="/Book/lesson.html"><button>လေ့လာမည်</button></a>
                    </div>
                </div>
                <div class="col-4 ">
                    <div class="ind-bok1 wow animate__animated animate__fadeInRight">
                        <h3>စာအုပ်များ</h3>
                        <a href="/Book/library.html"><button>ဖတ်ရှုမည်</button></a>
                    </div>
                </div>
              </div><hr>
          </div>
      </div>
      <div class="footer">
          <div class="container">
              <div class="row align-items-center">
                <div class="col-md-2 logo1">
                    <img src="/Image/logo1.png" alt="Loyal land" height="80" width="100">
                </div>
                <div class="col-md-2 fot-add">
                    <ul>
                        <li><a href="">About</a></li>
                        <li><a href="">Contact</a></li>
                        <li><a href="">Donate</a></li>
                    </ul>
                </div>
                <div class="col-md-3 fot-add2">
                    <ul>
                        <li><i class="fas fa-phone-square-alt"></i>+95 9785596113</li>
                        <li><i class="fas fa-envelope-open-text"></i>loyalland976@gmail.com</li>
                        <li></li>
                    </ul>
                </div>
                <div class="col-md-5">
                    <div class="fot-awe">
                        <a href=""><i class="fab fa-facebook"></i></a>
                        <a href=""><i class="fab fa-youtube"></i></a>
                        <a href=""><i class="fab fa-instagram"></i></a>
                        <a href=""><i class="fab fa-linkedin"></i></a>
                    </div>
                </div>
              </div>
          </div>
      </div>
</body>
</html>